"#GreenBrief “95% ของ #โรงกำจัดขยะมูลฝอย 2,074 ทั่วประเทศ #ไม่ได้มาตรฐาน” #กรมควบคุมมลพิษ เสนอ #อปท. ยกระดับ
“ปี 2565 ประเทศไทยมี #สถานที่กำจัดขยะมูลฝอย ของภาครัฐและเอกชนที่เปิดดำเนินการ จำนวน 2,074 แห่ง เป็นสถานที่กำจัดขยะมูลฝอยที่ดำเนินการถูกต้องตามหลักวิชาการเพียง 111 แห่ง (ร้อยละ 5) ที่เหลือเป็นสถานที่กำจัดขยะมูลฝอยที่ #ดำเนินการไม่ถูกต้อง 1,963 แห่ง (ร้อยละ 95) ซึ่งเป็นสัดส่วนสูงมาก
เนื่องจาก อปท. หลายแห่งมี #งบประมาณ ในการกำจัดขยะมูลฝอยไม่เพียงพอ สถานที่กำจัดขยะมูลฝอยหลายแห่งรองรับขยะมูลฝอยมากเกินกว่า #ศักยภาพ ที่จะรองรับได้ การจัดหา #สถานที่ กำจัดขยะมูลฝอยแห่งใหม่ดำเนินการได้ยาก จากปัญหาประชาชนใน #พื้นที่ต่อต้าน หรือคัดค้านในการก่อสร้างและดำเนินการ #การกำกับและบังคับใช้กฎหมาย กับสถานที่กำจัดขยะมูลฝอยของเอกชนเป็นไปได้ยากและไม่มีการดำเนินการ ตลอดจนการกำกับ อปท. ที่ดำเนินการไม่ถูกต้องเช่นเดียวกัน ส่งผลให้เกิด #ปัญหาซ้ำซาก เช่น ไฟไหม้บ่อขยะมูลฝอย มลพิษจากการกำจัดขยะมูลฝอยที่ไม่ถูกต้อง น้ำเสียจากบ่อขยะมูลฝอย

จากสถานการณ์ดังกล่าว คพ. จึงได้จัดทำ #ข้อเสนอการยกระดับสถานที่กำจัดขยะมูลฝอยที่ไม่ถูกต้อง เพื่อเป็นกรอบและแนวทางที่จะช่วยแก้ไขปัญหาดังกล่าว ซึ่งเป็นหนึ่งในมาตรการภายใต้ #แผนปฏิบัติการด้านการจัดการขยะของประเทศฉบับที่ 2 (พ.ศ. 2565 - 2570) ในการเพิ่มประสิทธิภาพระบบกำจัดขยะมูลฝอยที่จะส่งผลให้การจัดการขยะมูลฝอยเป็นไปตามเป้าหมายและตัวชี้วัดที่กำหนดในแผนปฏิบัติการฯ ระดับประเทศ โดยเป้าหมายที่ 1 ของแผนปฏิบัติการ ภายในปี 2570 ปริมาณขยะมูลฝอยชุมชนต้องได้รับการจัดการอย่างถูกต้องร้อยละ 80

#คพ. ได้ส่งข้อเสนอการยกระดับสถานที่กำจัดขยะมูลฝอยที่ไม่ถูกต้องให้กับอธิบดี #กรมส่งเสริมการปกครองส่วนท้องถิ่น และหน่วยงานที่เกี่ยวข้อง จัดส่งให้ #ผู้ว่าราชการจังหวัด และหน่วยงานในระดับพื้นที่ที่เกี่ยวข้อง ใช้เป็นกรอบอ้างอิงการดำเนินงานของ อปท. ในการยกระดับสถานที่กำจัดขยะมูลฝอยที่ไม่ถูกต้อง และเป็นทิศทางการดำเนินงานของทุกหน่วยงานที่เกี่ยวข้องในการร่วมขับเคลื่อนและสนับสนุนการบริหารจัดการขยะมูลฝอยของ อปท.ในการปรับปรุงสถานที่กำจัดขยะมูลฝอยให้มีประสิทธิภาพมากยิ่งขึ้น”
พิทยา ปราโมทย์วรพันธุ์ #รองอธิบดีกรมควบคุมมลพิษ (คพ.) เปิดเผยวันนี้ (3 พ.ค. 2566)
","ในปี 2565 ประเทศไทยมี สถานที่กำจัดขยะมูลฝอย ของภาครัฐและเอกชนทั้งสิ้น 2,074 แห่ง เป็นสถานที่กำจัดขยะมูลฝอยที่ดำเนินการถูกต้องตามหลักการ 111 แห่ง (5%) ดำเนินการไม่ถูกต้อง 1,963 แห่ง (95%)  เกิดจากการที่ องค์กรปกครองส่วนท้องถิ่น (อปท.) หลายแห่งมีงบประมาณ ในการกำจัดและรองรับขยะมูลฝอยไม่เพียงพอ กรมควบคุมมลพิษ(คพ.) จึงจัดทำข้อเสนอยกระดับสถานที่กำจัดขยะมูลฝอยที่ไม่ถูกต้อง ซึ่งเป็นหนึ่งในมาตรการภายใต้แผนปฏิบัติการด้านการจัดการขยะของประเทศฉบับที่ 2 (พ.ศ. 2565 - 2570) โดยเป้าหมายที่ 1 ภายในปี 2570 ปริมาณขยะมูลฝอยชุมชนต้องได้รับการจัดการอย่างถูกต้องร้อยละ 80 และคพ. ได้ใช้ข้อเสนอเป็นกรอบอ้างอิงการดำเนินงานของ อปท. ในการยกระดับและปรับปรุงสถานที่กำจัดขยะมูลฝอยให้มีประสิทธิภาพมากยิ่งขึ้น",
"#GreenBrief กรมน้ำเคาะพื้นที่เสี่ยงกระทบเขื่อนปากแบง “27 หมู่บ้านในเชียงราย” #กลุ่มรักษ์เชียงของ ชี้ “ยังไม่ครอบคลุม-ยังไม่ชัดเจนผลกระทบข้ามแดน ทั้งมิติระบบนิเวศ ชุมชนและอธิปไตยเขตแดน”
#กรมน้ำ เคาะ “พื้นที่เสี่ยงกระทบจาก #เขื่อนปากแบง” สำหรับศึกษาผลกระทบ ครอบคลุม 27 หมู่บ้านใน 3 อำเภอ เวียงแก่น เชียงของ เชียงแสน #เชียงราย ใช้ระดับเก็บกักน้ำ 340 เมตร รทก. เป็นเกณฑ์ และแบ่งความเสี่ยงเป็น 3 ระดับ “สูง-กลาง-ต่ำ” (สำหรับจ่ายค่าชดเชย-เยียวยา?) จากการศึกษาของคณะวิศวกรรม จุฬาลงกรณ์มหาวิทยาลัย

“ปัจจุบันผลกระทบจากเขื่อนบนแม่น้ำโขงจะอยู่ในการดูแลของ #สำนักงานทรัพยากรน้ำแห่งชาติ (#สทนช.) แต่ทาง #กรมทรัพยากรน้ำ สามารถจะดำเนินการในส่วนดูแลที่ระดับน้ำที่จะกระทบประชาชนริมแม่น้ำโขง” เจ้าหน้าที่กรมทรัพยากรน้ำ ทส. กล่าว

“ยังไม่มีความชัดเจนถึง #ผลกระทบข้ามพรมแดน เป็นการศึกษาภายใต้เงื่อนระดับน้ำที่เขื่อนจะเก็บกัก  แต่ยังไม่รวมปัจจัยอื่น เช่นในเรื่องของ #ฤดูน้ำหลาก ที่ยังไม่ทราบวิธีการจัดการบริหารน้ำ และที่จะมาจากน้ำป่าไหลหลากจากแม่น้ำสาขา และจากเขื่อนจีนตอนใต้

การสร้างเขื่อนปากแบงจะทำให้น้ำยกระดับขึ้นส่งผลให้เกิดความเปลี่ยนแปลง ในการตีความเรื่องสนธิสัญญาเขตแดน ซึ่งมีความเสี่ยงที่จะทำให้ประเทศไทยเสียเขตแดนบางส่วน

รวมถึงยังไม่การศึกษาถึงความเสียหายต่อระบบนิเวศที่ชัดเจน แต่กำลังจะมีการลงนามรับซื้อสัญญาเพื่อเดินหน้าสร้างเขื่อนแล้ว

(เรา) จึงได้ทำหนังสือขอให้ทางหน่วยงานที่เกี่ยวข้องได้มาชี้แจง และแลกเปลี่ยนรับฟังชาวบ้าน และหน่วยงานในพื้นที่”

นิวัฒน์ ร้อยแก้ว #ประธานกลุ่มรักษ์เชียงของ ให้ความเห็นในที่ประชุมชี้แจงให้ข้อมูล และเสนอแนะการใช้งานข้อมูลของโครงการสำรวจภูมิประเทศ เพื่อกำหนดขอบเขตพื้นที่เสี่ยงน้ำท่วมจังหวัดเชียงราย จากการพัฒนาโครงการไฟฟ้าพลังน้ำเขื่อนปากแบง สปป.ลาว ณ ที่ว่าการอำเภอเชียงของ จ.เชียงราย วานนี้ (2 พ.ค. 2566) สำนักข่าวชายขอบรายงาน (ดูรายงานข่าวเพิ่มเติม : https://transbordernews.in.th/home/?p=33813...
)

#โครงการเขื่อนปากแบง มีแผนที่จะก่อสร้างบริเวณแม่น้ำโขงสายประธานในเขตเมืองปากแบง แขวงอุดมไชย ทางภาคเหนือของ สปป.ลาว ห่างจากชายแดนไทยบริเวณ แก่งผาได ต.ม่วงยาย อ.เวียงแก่น เชียงราย ราว 97 กิโลเมตร พัฒนาโครงการโดย China Datang Overseas Investment Co., Ltd. บริษัทสัญชาติจีน และบริษัทไทย Gulf Energy Development Public Co., Ltd. (GULF)

ปัจจุบันอยู่ระหว่างการรอลงนามรับซื้อไฟฟ้าของ #การไฟฟ้าฝ่ายผลิตแห่งประเทศไทย (#กฟผ.) ท่ามกลางเสียงวิพากษ์หนักเรื่องความไม่ชัดเจนของการศึกษาผลกระทบข้ามแดนในหลากมิติ และความไม่จำเป็นของการรับซื้อไฟฟ้าเพิ่ม ขณะที่ปริมาณไฟฟ้าสำรองไทยกำลังล้นเกินกว่า 50% ซึ่งเป็นหนึ่งประเด็นดีเบตสำคัญระหว่างผู้สมัครพรรคการเมืองในการเลือกตั้งทั่วไปของไทยที่กำลังจะมาถึง
",กรมน้ำเคาะพื้นที่เสี่ยงกระทบเขื่อนปากแบง ครอบคลุม 27 หมู่บ้านใน 3 อำเภอ เวียงแก่น เชียงของ เชียงแสน จังหวัดเชียงราย ในส่วนของผลกระทบข้ามแดน มิติระบบนิเวศ ชุมชนและอธิปไตยเขตแดน การสร้างเขื่อนจะทำให้น้ำยกระดับขึ้นส่งผลให้เกิดความเปลี่ยนแปลง ในเรื่องสนธิสัญญาเขตแดน ซึ่งอาจมีความเสี่ยงที่ประเทศไทยจะเสียเขตแดนบางส่วนรวมถึงยังไม่มีการศึกษาถึงความเสียหายต่อระบบนิเวศที่ชัดเจน แต่กลับจะมีการลงนามรับซื้อสัญญาเพื่อเดินหน้าสร้างเขื่อนแล้ว ทางแอดมินเพจ GreenBrief จึงได้ทำหนังสือขอให้ทางหน่วยงานที่เกี่ยวข้องได้มาชี้แจงและแลกเปลี่ยนรับฟังชาวบ้าน ปัจจุบัน 3 พฤษภาคม 2566 อยู่ระหว่างการรอลงนามรับซื้อไฟฟ้าของ กฟผ. ที่ยังคงมีเรื่องความไม่ชัดเจนของการศึกษาผลกระทบข้ามแดนในหลากมิติ และความไม่จำเป็นของการรับซื้อไฟฟ้าเพิ่ม ขณะที่ปริมาณไฟฟ้าสำรองไทยกำลังล้นเกินกว่า 50%,
"#GreenBrief #ศูนย์สนับสนุนชุมชนสู้ไฟป่า เสนอ “10 รื้อ - 7 เลิก - 8 สร้าง” #แก้ไฟป่ายั่งยืน #รื้อมายาคติเรื่องไฟ

ชี้กระทั่ง #ผู้ว่าเชียงใหม่ ยัง “เข้าใจไม่ถูกต้อง-กลายเป็นส่วนหนึ่งที่สร้างปัญหาภาคปฏิบัติ”

“#10รื้อ คือ 1. รื้อความเข้าใจต่อประเด็นไฟป่า 2. รื้อทัศนคติที่มุ่งมองคนด้วยความอคติ 3. รื้อการมองปัญหาแบบแยกส่วน 4. รื้อการวิเคราะห์เงื่อนไขเชิงพื้นที่ 5. รื้อความรู้เชิงนิเวศป่าไม้ 6. รื้อวิธีคิดการออกแบบมาตรการจัดการปัญหาไฟในพื้นที่ไฟป่า 7. รื้อฟื้นองค์ความรู้การจัดการไฟของชุมชนท้องถิ่น 8. รื้อปรับกลไกการจัดการรวมศูนย์ของรัฐ 9. รื้อระบบการติดตามประเมินผล 10. รื้อการสร้างบรรยากาศกล่าวโทษ และการผลักความรับผิดชอบร่วม

#7เลิก คือ 1. เลิกการใช้นโยบายที่มุ่งกำจัดไฟโดยไม่แยกแยะ 2. เลิกมาตรการห้ามเผาอย่างเหมารวม 3. เลิกรวมศูนย์อำนาจรัฐ และผูกขาดกลไกการบริหารจัดการ 4. เลิกอาศัยเพียงอำนาจสั่งการตามลำดับชั้นอำนาจ 5. เลิกยึดขอบเขตแผนที่การปกครอง มอบหมายความรับผิดชอบ 6. เลิกวิธีคิดมุ่งการตรวจจับ และปราบปรามแต่เพียงด้านเดียว 7. เลิกตอกย้ำมายาคติด้านลบ

#8สร้าง คือ 1. สร้างมาตรการ “ชิงใช้ไฟ” ก่อนที่ไฟไม่พึงประสงค์จะชิงก่อความเสียหาย และศึกษาวิถีแห่งไฟ 2. สร้างนโยบายแก้ไขปัญหาที่เป็นฉันทามติร่วมทางสังคม และเป็นธรรม 3. สร้างกลไกปฏิบัติการร่วม 4. สร้างแผนการจัดการไฟป่าเชิงระบบ 5. สร้างมาตรการเสริมแรงจูงใจ 6. สร้างเครือข่ายชุมชนนวัตกรรมการจัดการไฟป่า และการจัดการทรัพยากรธรรมชาติ 7. สร้างระบบงานวิจัย 8. สร้าง Social Platform กระจากความรู้การจัดการไฟ”

ศูนย์สนับสนุนชุมชนสู้ไฟป่า เปิดข้อเสนอจัดการไฟ-มลพิษฝุ่นควันที่มีประสิทธิภาพ เผยแพร่วันนี้ (3 พ.ค. 2566)

“ข้อเสนอดังกล่าว พัฒนาจากมุมมองของ ธนากร อัฏฐ์ประดิษฐ์ นักวิชาการอิสระ และอนุกรรมาธิการวิชาการและกฎหมาย ในคณะกรรมาธิการวิสามัญพิจารณาศึกษาปัญหาที่ดินและการออกเอกสารสิทธิในที่ดิน สภาผู้แทนราษฎร ที่น่าจะนำไปสู่การ #ถอดรื้อมายาคติ เกี่ยวกับไฟ สู่ #การกระจายอำนาจการจัดการไฟอย่างมีประสิทธิภาพ ซึ่งเป็นประเด็นหัวใจสำคัญ

อาทิกรณีล่าสุด นิรัตน์ พงษ์สิทธิถาวร #ผู้ว่าราชการจังหวัดเชียงใหม่ เผยแพร่ เมื่อ 4 เมษายน 2566 ผ่านทางเพจเฟซบุ๊กสำนักงานประชาสัมพันธ์จังหวัดเชียงใหม่ ระบุว่า “ถ้าคนอยู่ร่วมกับป่าไม่ได้ ก็ต้องเชิญออกจากป่า... เพื่อไม่ให้เผาป่า สร้างความเดือดร้อนให้คนเชียงใหม่อีก 2 ล้านคน...”

คำกล่าวผู้ว่าฯ ดังกล่าว ได้จุดชนวนเสียงวิพากษ์วิจารณ์ถึงความไม่เข้าใจในฐานะเจ้าเมือง ต่อประเด็นปัญหาไฟป่าในพื้นที่ภาคเหนือ ว่านอกจากจะไม่ช่วยแก้ปัญหา ยังสร้างบรรยากาศการกล่าวโทษคนอยู่กับป่า จนถึงขนาดเกิดการตั้งคำถามว่าผู้ว่าราชการจังหวัดที่มาจากการแต่งตั้งของส่วนกลาง นั้นตอบโจทย์การแก้ไขปัญหาในระดับพื้นที่จริงหรือไม่

#มาตรการห้ามเผาเด็ดขาด เป็นหนึ่งในรูปธรรมชัดเจนที่สุดของระบบ Single Command ที่ผ่านทางผู้ว่าราชการจังหวัด ถูกอธิบายว่าเป็นการกระจายอำนาจ อย่างไรก็ตามปรากฏการณ์ในปีนี้สะท้อนชัดว่าระบบดังกล่าวเป็นปฏิปักษ์ต่อการหนุนเสริมศักยภาพของท้องถิ่นในการจัดการไฟป่าและฝุ่นควัน และเป็นการตัดตอนการมีส่วนร่วมของประชาชน รวบอำนาจสู่สูงกลางมากกว่าการเปิดให้ประชาชนได้มีส่วนร่วมในการบริหารจัดการพื้นที่ของตนเอง ขณะเดียวกันกลับไม่มีมาตรการเช่นนั้นกับภาคเมืองและกลุ่มทุนผูกขาด ซึ่งแน่นอนว่าปัญหาไม่ถูกแก้ ประชาชนจมฝุ่น ไฟป่าลุกลามทำลายผืนป่าต่อไป ขณะที่ความเหลื่อมล้ำทบทวี” ศูนย์ฯ ระบุ
",ข้อเสนอ 10 รื้อ - 7 เลิก - 8 สร้าง ที่น่าจะนำไปสู่การเปลี่ยนความคิดเกี่ยวกับไฟ สู่การกระจายอำนาจการจัดการไฟอย่างมีประสิทธิภาพ ที่เป็นหัวใจสำคัญ แต่ล่าสุด วันที่ 4 เมษายน 2566 ผู้ว่าราชการจังหวัดเชียงใหม่ โพสต์ทางเพจเฟซบุ๊กสำนักงานประชาสัมพันธ์จังหวัดเชียงใหม่ว่า “ถ้าคนอยู่ร่วมกับป่าไม่ได้ ก็ต้องเชิญออกจากป่า... เพื่อไม่ให้เผาป่า สร้างความเดือดร้อนให้คนเชียงใหม่อีก 2 ล้านคน...” จากข้อความได้ก่อให้เกิดเสียงวิพากษ์วิจารณ์ถึงความไม่เข้าใจ ต่อประเด็นปัญหาไฟป่า ที่นอกจากจะไม่ช่วยแก้ปัญหา แต่ยังกล่าวโทษคนที่อยู่กับป่า จนเกิดการตั้งคำถามผู้ว่าราชการจังหวัดสามารถแก้ไขปัญหาในระดับพื้นที่ได้จริงหรือไม่ เนื่องจากมีมาตรการห้ามเผาเด็ดขาด ที่ผ่านทางผู้ว่าราชการจังหวัดและในปีนี้ทำให้เห็นว่ามาตราการขัดต่อการส่งเสริมการทำงานของท้องถิ่นในการจัดการไฟป่าและฝุ่นควัน และมาตราการนี้กลับไม่มีผลกับกลุ่มทุนผูกขาด ทำให้ปัญหาจึงยังไม่ถูกแก้ ไฟป่ายังคงลุกลามและทำลายผืนป่า,
"#GreenBrief “ยังไม่น่าห่วง ปะการังฟอกขาวเกาะตาชัย-เกาะบอน ภูเก็ต” ศูนย์วิจัยอุทยานฯ เผยน้ำทะเลร้อนขึ้นทำปะการังตายแค่ 5%” แต่ต้องเฝ้าระวังต่อเนื่อง

“ผลการสำรวจเบื้องต้นพบว่า #ปะการัง ในที่ตื้น ความลึกระหว่าง 2 - 8 เมตร มีสีซีดจาง ประมาณ 20% เกิดขึ้นในกลุ่มปะการังโขด (Porites sp.) และปะการังเขากวาง (Acropora sp.) ปะการังลายดอกไม้ (Psammocrora sp.) และปะการังหนวดดอกไม้ทะเล (Goniopora sp.) ปะการังเกิดการฟอกขาวแบบสมบูรณ์ประมาณ 5% พบร่องรอยการตายจาก #การฟอกขาว ประมาณ 5% ซึ่งยัง #ไม่น่าเป็นห่วง อุณหภูมิน้ำทะเลในที่ตื้น 31 องศาเซลเซียส สำหรับปะการังในที่ลึกมากกว่า 5 เมตร ยังคงมีสภาพปกติ

นอกจากนี้ได้ติดตั้งเครื่องวัดอุณหภูมิน้ำทะเลในแนวปะการังเพื่อติดตามสถานการณ์ ส่วนการติดตาม #สถานการณ์ปะการังฟอกขาว บริเวณ #เกาะบอน ยังไม่พบสัญญาณของการฟอกขาว ปะการังอยู่ในสภาพปกติ อุณหภูมิน้ำทะเลในที่ตื้น 30 องศาเซลเซียส ซึ่งยังคงต้องมีการเฝ้าระวังต่ออย่างต่อเนื่อง ทั้งนี้ได้ติดตั้งเครื่องวัดอุณหภูมิน้ำทะเล (data logger) ในแนวปะการังเพื่อติดตามสถานการณ์ต่อไป” ไพศาล บุญสวัสดิ์ หัวหน้าศูนย์ปฏิบัติการอุทยานแห่งชาติทางทะเลที่ 2  จังหวัดภูเก็ต เปิดเผยรายงานการสำรวจติดตามการฟอกขาวของปะการัง บริเวณพื้นที่ #เกาะตาชัย และเกาะบอน โดยใช้วิธีสำรวจแบบ VDO Transect ระหว่าง 1 - 2 พฤษภาคม 2566 รายงานข่าวกรมอุทยานฯ เปิดเผย วานนี้ (2 พ.ค. 2566)

“#ปะการังฟอกขาว เป็นสภาวะที่ปะการังสูญเสียสาหร่ายเซลล์เดียวที่อาศัยอยู่ภายในเนื้อเยื่อ ทำให้ปะการังอ่อนแอ เพราะได้รับสารอาหารไม่เพียงพอ และปะการังอาจตายไปในที่สุด ถ้าหากไม่สามารถทนต่อสภาวะนี้ได้ สาเหตุของปะการังจะฟอกขาว ส่วนใหญ่เกิดจาก อุณหภูมิน้ำทะเลที่สูงขึ้นอย่างผิดปกติ และ/หรือ ความเค็มลดลงเนื่องจากอิทธิพลของน้ำจืด

จากการสำรวจอุณหภูมิน้ำทะเลในแนวปะการังบริเวณ #เกาะภูเก็ต ตั้งแต่ มกราคม พ.ศ. 2552 – กันยายน พ.ศ. 2553 ประมาณไว้ว่า ณ อุณหภูมิตั้งแต่ 30 องศาเซลเซียสขึ้นไป เป็นจุดวิกฤตที่กระตุ้นให้เกิดการฟอกขาวของปะการัง ทั้งนี้ขึ้นกับองค์ประกอบอื่นด้วยที่เป็นตัวกระตุ้นร่วม โดยเฉพาะความเข้มของแสงแดด” คลังความรู้กรมทรัพยากรทางทะเลและชายฝั่ง กระทรวงทรัพยากรธรรมชาติและสิ่งแวดล้อม (ทส.) ระบุ
",จากผลการสำรวจพบว่าปะการัง ในที่ตื้น 2 - 8 เมตร ที่เกาะตาชัย-เกาะบอน ภูเก็ต มีสีซีดจาง จึงมีการติดตั้งเครื่องวัดอุณหภูมิน้ำทะเลในแนวปะการังเพื่อติดตามสถานการณ์ ส่วนการสถานการณ์ปะการังฟอกขาว บริเวณเกาะบอน ยังไม่พบการฟอกขาว สภาวะการฟอกขาว เป็นสภาวะที่ปะการังสูญเสียสาหร่ายเซลล์เดียวที่อยู่ในเนื้อเยื่อ ทำให้ปะการังอ่อนแอ เพราะสารอาหารไม่เพียงพอ สาเหตุส่วนใหญ่มักเกิดจาก อุณหภูมิน้ำทะเลที่สูงขึ้นอย่างผิดปกติ หรือ ความเค็มลดลงจากอิทธิพลของน้ำจืด ทั้งนี้ได้ติดตั้งเครื่องวัดอุณหภูมิน้ำทะเล (data logger) ในแนวปะการังเพื่อติดตามสถานการณ์เกาะภูเก็ต ตั้งแต่ มกราคม พ.ศ. 2552 – กันยายน พ.ศ. 2553 บอกได้ว่า อุณหภูมิ 30 องศาเซลเซียสขึ้นไป เป็นจุดวิกฤตที่ทำให้เกิดการฟอกขาวของปะการังได้ จากสภาวะข้างต้นยังไม่น่าห่วงเพราะศูนย์วิจัยอุทยานฯ เผยน้ำทะเลร้อนขึ้นทำปะการังตายแค่ 5% แต่ยังต้องเฝ้าระวังอย่างต่อเนื่อง,
"#GreenBrief กรมน้ำเดินหน้าดัน “หนองหาร” ขึ้นทะเบียนพื้นที่ชุ่มน้ำโลก “แรมซาร์ไซต์” แห่งที่ 16 ของไทย

โชว์ความโปร่งใสตามนโยบายกระทรวงฯ เปิดตัว “โครงการค่าใช้จ่ายในการจัดทำ Information Sheet เพื่อเสนอ Ramsar Site ของประเทศไทย 4 แห่ง” แต่ไม่เปิดเผยตัวเลข #งบประมาณ ที่ใช้

“#กรมทรัพยากรน้ำ กำหนดให้มีการจ้างที่กลุ่มที่ปรึกษาอันประกอบด้วย บริษัท อินฟราทรานส์ คอนซัลแตนท์ จำกัด และบริษัท เอ กรุ๊ป คอนซัลแตนท์ จำกัด ดำเนินโครงการค่าใช้จ่ายในการจัดทำ Information Sheet เพื่อเสนอ Ramsar Site ของประเทศไทย จำนวน 4 แห่ง ระยะเวลาในการศึกษา 270 วัน

โดยเริ่มสัญญาตั้งแต่วันที่  25 กุมภาพันธ์ 2566 เพื่อเสนอ #พื้นที่ชุ่มน้ำ ของประเทศไทยให้ได้รับการขึ้นทะเบียนเป็นพื้นที่ชุ่มน้ำที่มีความสำคัญระหว่างประเทศ หรือ Ramsar Site ตามพันธะที่ต้องดำเนินการตาม #อนุสัญญาว่าด้วยพื้นที่ชุ่มน้ำ หรือ #อนุสัญญาแรมซาร์ ต่อไป”

กรมทรัพยากรน้ำ เปิดเผยถึง “โครงการค่าใช้จ่ายในการจัดทำ Information Sheet เพื่อเสนอ Ramsar Site ของประเทศไทย 4 แห่ง” วันนี้ (3 พ.ค. 2566)

อย่างไรก็ตาม ไม่มีรายงานอย่างเป็นทางการถึงตัวเลขงบประมาณที่ใช้ในโครงการดังกล่าวในงานเปิดตัวโครงการฯ

“ พื้นที่ชุ่มน้ำเป็นระบบนิเวศหนึ่งที่มีความสำคัญต่อการดำรงชีวิตของมนุษย์ พืชและสัตว์ ในปัจจุบันการเปลี่ยนแปลง และพัฒนาการใช้ประโยชน์ที่ดิน และการเปลี่ยนแปลงสภาพภูมิอากาศ ทำให้สถานการณ์ของชนิดพันธุ์และระบบนิเวศพื้นที่ชุ่มน้ำมีความเปราะบาง เสี่ยงต่อการเปลี่ยนแปลงและสูญหายของระบบนิเวศของพื้นที่ชุ่มน้ำ
ปัจจุบันประเทศไทยได้ขึ้นทะเบียนพื้นที่ชุ่มน้ำเพื่อเป็นแรมซาร์ไซต์ แล้ว จำนวน 15 แห่ง นอกจากนี้ยังมี พื้นที่ชุ่มน้ำที่มีความสำคัญในระดับนานาชาติ และระดับชาติ และมีเป้าหมายที่จะเสนอพื้นที่ชุ่มน้ำเหล่านี้ให้ได้ขึ้นทะเบียนเป็นแรมซาร์ไซต์เพิ่มขึ้น” วรวิทย์ ชัยวิมลกุล ผู้อำนวยการกองอนุรักษ์ทรัพยากรน้ำ กล่าว

รายงานข่าวเปิดเผยว่า 1 ใน 4 พื้นที่ที่กำลังมีการผลักดันให้เัป็นพื้นที่ชุ่มน้ำที่มีความสำคัญระหว่างประเทศ (Ramsar site) คือ พื้นที่ #หนองหาร จ.สกลนคร ซึ่งหากผลักดันสำเร็จ หนองหารจะเป็นพื้นที่ชุ่มน้ำที่มีความสำคัญระหว่างประเทศ (Ramsar site) แห่งที่ 16 ของไทย ด้วยพื้นที่กว่า 6 หมื่น 3 พันไร่ ครอบคลุม 3 โซน (เขตกันชน เขตพัฒนา และเขตอนุรักษ์) ที่มีระบบนิเวศที่มีความหลากหลาย มีพื้นที่เชื่อมโยงกับแม่น้ำโขงผ่านลำน้ำก่ำ มีพันธุ์ปลามากกว่า 133 ชนิด พบนกท้องถิ่น และนกใกล้สูญพันธ์กว่า 156 ชนิด
",กรมน้ำเดินหน้าดัน “หนองหาร” ขึ้นทะเบียนพื้นที่ชุ่มน้ำโลก “แรมซาร์ไซต์” แห่งที่ 16 ของไทย ซึ่งหากผลักดันสำเร็จ จะเป็นพื้นที่ชุ่มน้ำที่มีความสำคัญระหว่างประเทศ (Ramsar site) แห่งที่ 16 ของไทย ด้วยพื้นที่กว่า 6 หมื่น 3 พันไร่ มีระบบนิเวศที่มีความหลากหลาย และเป็นระบบนิเวศหนึ่งที่มีความสำคัญต่อการดำรงชีวิตของมนุษย์ พืชและสัตว์ โดยเปิดตัว “โครงการค่าใช้จ่ายในการจัดทำ Information Sheet เพื่อเสนอ Ramsar Site ของประเทศไทย 4 แห่ง” มีกำหนดการจ้างกลุ่มที่ปรึกษา บริษัท อินฟราทรานส์ คอนซัลแตนท์ จำกัด และบริษัท เอ กรุ๊ป คอนซัลแตนท์ จำกัด จัดการโครงการค่าใช้จ่ายในการจัดทำ Information Sheet เพื่อเสนอ Ramsar Site ของประเทศไทย จำนวน 4 แห่ง ระยะเวลาในการศึกษา 270 วัน โดยเริ่มสัญญาตั้งแต่วันที่  25 กุมภาพันธ์ 2566 อย่างไรก็ตามยังไม่มีรายงานถึงตัวเลขงบประมาณที่ใช้ในโครงการดังกล่าว,
"#GreenBrief #ขยะเกาะเต่าวิกฤต คพ.เล็งจัดการครบวงจร-ยั่งยืน เริ่มจากขอความร่วมมือผู้ประกอบการใช้ #บรรจุภัณฑ์รักษ์โลก

“เกาะเต่ามีปริมาณขยะที่เกิดขึ้นในช่วงท่องเที่ยวมากถึง 15 - 20 ตันต่อวัน แต่สถานที่กำจัดขยะมีพื้นที่ 4 ไร่ ซึ่งไม่เพียงพอที่จะรองรับปริมาณขยะในอนาคต

การขับเคลื่อนการจัดการขยะอย่างยั่งยืนทั้งระบบต้องดำเนินการตั้งแต่ความเป็นไปได้ในการเปลี่ยนบรรจุภัณฑ์ต่าง ๆ ที่นำขึ้นเกาะที่จะเน้นผลิตภัณฑ์ที่เป็นมิตรกับสิ่งแวดล้อม บรรจุภัณฑ์ที่จัดการง่าย สามารถเรียกคืนกลับเข้าสู่ระบบเพื่อนำกลับไปใช้ใหม่ ไม่ถูกทิ้งตกค้างอยู่บนเกาะ การสนับสนุนให้เกิดการเก็บและคัดแยก

รวมถึงการขนส่งออกจากเกาะโดยใช้หลักการการขยายความรับผิดชอบของผู้ผลิต การวางแผนจัดระบบการคัดแยกขยะมูลฝอยตั้งแต่แหล่งกำเนิด การเก็บขนขยะแบบแยกประเภท  และการกำจัดขยะเก่าที่ตกค้างบนเกาะ ทั้งหมดนี้ก็เพื่อลดปริมาณการเกิดขยะมูลฝอย ลดปริมาณขยะ ที่กำจัดได้ยาก ลดปริมาณขยะมูลฝอยที่จะนำไปกำจัด เพื่อให้สอดคล้องกับศักยภาพของพื้นที่ซึ่งเป็นพื้นที่เกาะที่มีพื้นที่จำกัด

ผมจึงขอความร่วมมือให้ผู้ผลิตผลิตภัณฑ์ ผู้ประกอบธุรกิจท่องเที่ยว ร้านสะดวกซื้อและผู้จำหน่ายสินค้าในพื้นที่เกาะเต่า ให้จำหน่ายหรือใช้บรรจุภัณฑ์ ที่เป็นมิตรกับสิ่งแวดล้อมเพื่อให้ง่ายต่อการนำกลับมารีไซเคิล ลดปริมาณขยะที่จะต้องนำไปกำจัด หรือใช้บรรจุภัณฑ์ที่สลายตัวได้ทางชีวภาพหรือ Compostable Plastic เพื่อลดปริมาณไมโครพลาสติกลงสู่ทะเล ให้เกาะเต่าเป็นพื้นที่ท่องเที่ยวระดับโลกที่สามารถรักษาสิ่งแวดล้อม วิถีชีวิตของประชาชน และระบบนิเวศเป็นการท่องเที่ยวอย่างยั่งยืนต่อไป”

ปิ่นสักก์ สุรัสวดี อธิบดี #กรมควบคุมมลพิษ (#คพ.) เปิดเผยวันนี้ (5 พ.ค. 2566) หลังลงพื้นที่พบปะสอบถามข้อมูลจากร้านค้า ผู้ประกอบการต่าง ๆ บนเกาะ และประชุมหารือร่วมกับมูลนิธิการจัดการทรัพยากรอย่างยั่งยืน (มูลนิธิ 3R ) มูลนิธิโคคา-โคล่า ร้านรับซื้อของเก่า นายกสมาคมธุรกิจการท่องเที่ยว #เกาะเต่า ผู้ประกอบการจำหน่ายสินค้าบนเกาะเต่าและนายกเทศมนตรีตำบลเกาะเต่า เพื่อหาทางร่วมกันขับเคลื่อนการจัดการขยะมูลฝอยบนเกาะเต่าอย่างยั่งยืนทั้งระบบ
",ขยะเกาะเต่าวิกฤตเกิดขึ้นในที่มีการท่องเที่ยว ซึ่งมีจำนวนมากถึง 15 - 20 ตันต่อวัน แต่สถานที่กำจัดขยะมีเพียง 4 ไร่ ทำให้ไม่เพียงพอในการรองรับขยะที่มีปริมาณมาก คพ.เล็งจัดการครบวงจร-ยั่งยืน เริ่มจากขอความร่วมมือผู้ประกอบการ ร้านสะดวกซื้อและผู้จำหน่ายสินค้า ใช้บรรจุภัณฑ์รักษ์โลก ที่จะเน้นผลิตภัณฑ์ที่เป็นมิตรกับสิ่งแวดล้อม เพื่อให้ง่ายต่อการนำกลับมารีไซเคิล หรือใช้บรรจุภัณฑ์ที่สลายตัวได้ทางชีวภาพ เพื่อลดปริมาณไมโครพลาสติกลงสู่ทะเล รวมถึงการขนส่งขยะออกจากเกาะโดยใช้หลักการการขยายความรับผิดชอบของผู้ผลิต การวางแผนจัดระบบการคัดแยกขยะมูลฝอยตั้งแต่แหล่งกำเนิด การเก็บขนขยะแบบแยกประเภท  และการกำจัดขยะเก่าที่ตกค้างบนเกาะ เพื่อให้เกาะเต่าเป็นพื้นที่ท่องเที่ยวที่สามารถรักษาสิ่งแวดล้อม วิถีชีวิตของประชาชน และระบบนิเวศเป็นการท่องเที่ยวอย่างยั่งยืนต่อไป,
"เครื่องฟอกอากาศจากสาหร่ายจิ๋ว มีประสิทธิภาพมากกว่าต้นไม้ 50 เท่า
นักวิทยาศาสตร์ชาวเซอร์เบีย คิดค้นนวัตกรรมที่จะช่วยดูดซับคาร์บอนในเมืองที่แออัดและเต็มไปด้วยมลพิษทางอากาศ ที่มีพื้นที่ค่อนข้างจำกัดและใช้เวลามากเกินไปสำหรับการปลูกต้นไม้ใหญ่สักต้น โดยดร.อีวาน สปาโซเยวิช จากสถาบันวิจัยสหสาขาวิชาชีพแห่งมหาวิทยาลัยเบลเกรด คิดค้นนวัตกรรมที่มีชื่อว่า “LIQUID 3” หรือ Liquid Tree ที่หมายถึง ต้นไม้เหลว ซึ่งจริง ๆ แล้วมันก็คือสาหร่ายนั่นเอง
จากข้อมูลของ Global Alliance on Health and Pollution (GAHP) ระบุว่าชาวเซอร์เบียมีอัตราการเสียชีวิตจากมลพิษทางอากาศติดอันดับที่ 9 ของโลกจาก 175 คนต่อประชากร 100,000 คน และมีคุณภาพอากาศแย่เป็นอันดับ 4 ของยุโรปเลยทีเดียว
LIQUID 3 ถูกนำไปติดตั้งอยู่กลางเมืองเบลเกรด บรรจุน้ำ 600 ลิตร และสาหร่ายขนาดเล็ก (Microalgae) ซึ่งเป็นสิ่งมีชีวิตที่ทำหน้าที่ดักจับคาร์บอน โดยการดูดซับมลพิษและปล่อยออกซิเจนออกมาผ่านการสังเคราะห์ด้วยแสง ภายในตู้นี้ยังมีปั๊มขนาดเล็กที่ใช้พลังงานจากโซลาร์เซลล์อีกด้วย 
พวกมันมีประสิทธิภาพในการดูดซับคาร์บอนมากกว่าต้นไม้ประมาณ 10-50 เท่า หรือ เทียบเท่ากับต้นไม้อายุ 10 ปี 2 ต้น หรือสนามหญ้า 200 ตารางเมตรเลยทีเดียว
นอกจากจะเป็นเครื่องฟอกอากาศให้แก่เมืองแล้ว มันยังเป็นสถานที่เรียนรู้ และที่นั่งพักผ่อนของชาวเมืองได้ด้วย โดยเฉพาะกับเด็ก ๆ ที่ดูเหมือนจะสนใจเจ้าตู้สีเขียวเรืองแสงนี้มาก ซึ่งด้านล่างของตู้พวกเขาได้ทำภาพที่อธิบายขั้นตอนการทำงานของมันไว้ เพื่อให้เด็ก ๆ หรือผู้คนที่ผ่านไปผ่านมาเห็นแล้วเข้าใจมากขึ้น
ซึ่งลุงว่าเป็นไอเดียที่ดีและเหมาะกับสภาพอากาศในประเทศไทยตอนนี้มาก ๆ เลย เผื่อว่าจะช่วยลดค่าฝุ่น PM 2.5 ไปได้บ้าง ดีกว่าการฉีดละอองน้ำเยอะเลย
",นักวิทยาศาสตร์ ดร.อีวาน สปาโซเยวิช ชาวเซอร์เบีย จากสถาบันวิจัยสหสาขาวิชาชีพแห่งมหาวิทยาลัยเบลเกรด คิดค้นนวัตกรรม“LIQUID 3” หรือ Liquid Tree ที่หมายถึง ต้นไม้เหลว ซึ่งหมายถึงสาหร่ายที่จะช่วยดูดซับคาร์บอน LIQUID 3 ถูกนำไปติดตั้งอยู่กลางเมืองเบลเกรด บรรจุน้ำ 600 ลิตร และสาหร่ายขนาดเล็ก (Microalgae) ที่สามารถทำหน้าที่ดักจับคาร์บอน โดยการดูดซับมลพิษและปล่อยออกซิเจนออกมาผ่านการสังเคราะห์ด้วยแสง ภายในตู้มีปั๊มขนาดเล็กที่ใช้พลังงานจากโซลาร์เซลล์ มีประสิทธิภาพในการดูดซับคาร์บอนมากกว่าต้นไม้ประมาณ 10-50 เท่า เทียบเท่าได้กับต้นไม้อายุ 10 ปี 2 ต้น หรือสนามหญ้า 200 ตารางเมตร นอกจากเป็นเครื่องฟอกอากาศแล้ว ด้านล่างของตู้พวกได้มีการทำภาพที่อธิบายขั้นตอนการทำงานกำกับไว้เพื่อเป็นแหล่งเรียนรู้ได้,
"ทำไมต้องแบน 'พลาสติกใช้แล้วทิ้ง' ?
จำได้ไหมว่าพลาสติกชิ้นสุดท้ายที่ใช้คืออะไร? ใช้ไปกี่ครั้ง? ใช้คุ้มยัง? แล้วทิ้งไปรึยังนะ? นั่นแหนะ ไม่ได้หมายถึงแค่ถุงหรือขวดพลาสติกนะ หมายรวมถึงซองขนม ฝาขวดน้ำ ถ้วยกาแฟ และพลาสติกใช้แล้วทิ้ง (single-use plastic) ชิ้นอื่นๆ ด้วย!

เชื่อว่าใครหลายคนอาจนึกไม่ออกเหมือนกันว่า พลาสติกชิ้นสุดท้ายที่หยิบมาใช้งานคืออะไร หรือใช้งานมันไปทั้งหมดกี่ครั้ง ซึ่งการนึกไม่ออกก็ไม่ใช่เรื่องผิดแปลกอะไร เพียงแต่อยากชวนมาทำความเข้าใจไปด้วยกันว่า เจ้าพลาสติกใช้แล้วทิ้งในชีวิตประจำวันที่อาจปรากฎผ่านวัสดุชิ้นเล็กๆ น้อยๆ ดูเหมือนไม่อันตราย อาจสร้างอันตรายยิ่งใหญ่ต่อสิ่งแวดล้อมได้เลยนะ

ข้อมูลจาก Natural Resources Defense Council องค์กรไม่แสวงหาผลกำไรด้านสิ่งแวดล้อมจากสหรัฐฯ ระบุว่า ในแต่ละปี มนุษย์ทั่วโลกผลิตพลาสติกสูงถึง 300 ล้านตัน ที่น่าสนใจคือ ครึ่งนึงในนั้นเป็นพลาสติกใช้แล้วทิ้ง! นั่นหมายความว่าโลกเราใช้พลาสติกแล้วทิ้งเยอะมากจริงๆ ว่าแต่มันคืออะไร? อันตรายกับสิ่งแวดล้อมยังไง? แล้วทำไมเราต้องแบน? ชวนมาหาคำตอบไปด้วยกัน

 พลาสติกใช้แล้วทิ้ง (single-use plastic) คืออะไร?

ความหมายก็ตรงตามชื่อ มันคือพลาสติกเมื่อใช้งานแค่เพียงแค่ครั้งเดียวก็ถูกทิ้งเลย อาจจะภายในไม่กี่นาที หรือกระทั่งไม่กี่วินาที พลาสติกใช้แล้วทิ้งไม่ได้มีแค่ถุงพลาสติกอย่างเดียวนะ แต่รวมถึงพลาสติกที่ใช้สำหรับห่อบรรจุภัณฑ์ ขวด พลาสติกห่อ หลอด ก้านสำลี ฝาขวดน้ำ ถ้วยกาแฟ ก้นบุหรี่ และพลาสติกอื่นๆ ที่เกิดมาเพื่อการใช้งานเพียงหนึ่งครั้งด้วย

 พลาสติกใช้แล้วทิ้งอันตรายสิ่งแวดล้อมยังไง?

 พลาสติกใช้แล้วทิ้งสร้างก๊าซเรือนกระจกมหาศาล: กระบวนการผลิตพลาสติกใช้แล้วทิ้งจะต้องอาศัยกระบวนการสกัดพลาสติกจากเชื้อเพลิงฟอสซิล ซึ่งขั้นตอนการสกัดจะผลิตก๊าซเรือนกระจกปริมาณมาก นอกจากนี้ กระบวนการขุดเจาะเชื้อเพลิงฟอสซิลและกระบวนการขนส่ง เพื่อผลิตพลาสติกใช้แล้วทิ้งก็ปล่อยก๊าซเรือนกระจกเยอะมากเช่นกัน ว่าง่ายๆ ก็คือ การผลิตพลาสติกใช้แล้วทิ้ง นำมาสู่ปริมาณก๊าซเรือนกระจกมหาศาล ที่ส่งผลกับภาวะอากาศเปลี่ยนแปลงของโลกและสภาวะโลกร้อน

 ขยะพลาสติกใช้แล้วทิ้งถูกฝังกลบจนผลิตก๊าซมีเทนจำนวนมาก: บ่อยครั้ง ขยะพลาสติกใช้แล้วทิ้งจะถูกนำไปทำลายผ่านกระบวนการฝังกลบ (landfill) และกระบวนการนี้เองก็ส่งผลกระทบกับสิ่งแวดล้อมเช่นเดียวกัน  เพราะยิ่งฝังกลบพลาสติกใช้แล้วทิ้งมากเท่าไหร่ ก็ยิ่งส่งผลให้เกิดการปล่อยก๊าซมีเทนออกมาเป็นจำนวนมากเท่านั้น ซึ่งก๊าซข้างต้นเป็นส่วนหนึ่งของก๊าซเรือนกระจกที่สัมพันธ์กับภาวะโลกร้อน

 ขยะพลาสติกใช้แล้วทิ้งทำลายสิ่งมีชีวิตอื่น: เคยเห็นภาพเต่าทะเลมีหลอดติดจมูกไหม? นั่นแหละ ขยะพลาสติกจากมนุษย์อาจรั่วไหลไปสู่ธรรมชาติจนสร้างอันตรายกับสิ่งแวดล้อมและสิ่งมีชีวิตอื่นๆ ได้ เช่น กรณีที่เต่าถูกหลอดพลาสติกเข้าไปติดอยู่ที่จมูก หรือกรณีโลมาที่กินพลาสติกเข้าไปจนเสียชีวิต เป็นต้น

 ขยะพลาสติกใช้แล้วทิ้งผลิตไมโครพลาสติก (micro-plastic) ที่อาจสะสมในร่างกายมนุษย์: การย่อยสลายของขยะพลาสติกในธรรมชาติมักสร้าง ‘ไมโครพลาสติก’ ซึ่งเป็นพลาสติกที่มีขนาดเล็กมาก  ซึ่งอาจเข้าไปสะสมในร่างกายมนุษย์ผ่านห่วงโซ่อาหารตามธรรมชาติ เช่น ผ่านการกินปลาที่อาศัยอยู่ในแหล่งน้ำที่มีการปนเปื้อนของไมโครพลาสติก เป็นต้น แม้ว่าการพบไมโครพลาสติกในร่างกายมนุษย์จะยังไม่เป็นอันตรายโดยทันที แต่หากสะสมไปเรื่อยๆ ก็มีความเป็นไปได้ที่จะเกิดอันตรายต่อร่างกายในอนาคต เพราะไมโครพลาสติกอาจเป็นตัวกลางในการนำพาสารพิษไปยังส่วนต่าง ๆ ของร่างกายได้

 ทำไมต้องแบนพลาสติกใช้แล้วทิ้ง?

ขณะนี้ หลายประเทศทั่วโลกกำลังแบนพลาสติกใช้แล้วทิ้งเพื่อลดผลกระทบทางสิ่งแวดล้อม และที่ต้องแบนก็เพราะมันเป็นการจัดการขยะพลาสติกใช้แล้วทิ้งตั้งแต่ต้นทาง และถือเป็นวิธีที่ง่ายและราคาถูกที่สุดด้วย เพราะขั้นตอนจัดการขยะพลาสติกหลังจากใช้งานแล้ว ต้องพึ่งกระบวนการรีไซเคิลที่ต้องใช้ทุน เทคโนโลยีและพลังงานมากมาย

แต่การจะแบนพลาสติกใช้แล้วทิ้งให้ได้ผล ก็ต้องคำนึงถึงวิธีและสิ่งทดแทนพลาสติกเหล่านั้น พร้อมๆ กับสร้างจิตสำนึกให้กับประชาชนด้วย ไม่เช่นนั้นการแบนก็จะไม่ยั่งยืน ขาดประสิทธิภาพ และพลาสติกใช้แล้วทิ้งก็อาจจะวนกลับมาถูกใช้งานเหมือนเดิมในท้ายที่สุด ตรงนี้ก็อาจจะต้องฝากถึงผู้มีบทบาทขีดเขียนนโยบาย ให้ออกแบบวิธีการจัดการขยะพลาสติกใช้แล้วทิ้งอย่างยั่งยืน

 แล้วเราทำอะไรได้บ้าง?

ในแง่นึง การจัดการพลาสติกใช้แล้วทิ้งต้องพึ่งพากำลังของผู้มีอำนาจในประเทศ แต่ไม่ใช่ว่าเราจะช่วยอะไรไม่ได้เลยนะ อย่างที่บอกไปว่าต่อให้แบนแต่พฤติกรรมของเราไม่เปลี่ยนก็อาจแก้ปัญหาอย่างยั่งยืนไม่ได้ เราอาจมีส่วนร่วมช่วยลดขยะพลาสติกได้หลายวิธี เช่น งดใช้หลอดพลาสติก ช้อนส้อมพลาสติก ภาชนะพลาสิกที่ใช้ครั้งเดียวทิ้ง พกถุงผ้า ใช้พลาสติกซ้ำมากที่สุดเท่าที่จะทำได้ และแยกขยะ เป็นต้น

แม้พลาสติกใช้แล้วทิ้งจะอำนวยความสะดวกให้กับชีวิตเรามาก แต่อยากให้ตระหนักกันด้วยว่า พฤติกรรมของเรามีส่วนสร้างผลกระทบกับสิ่งแวดล้อมได้เช่นกัน และอาจมีผลรุนแรงแบบที่เราคาดไม่ถึงเลยทีเดียว

จะดีแค่ไหนนะ ถ้าทุกคนบนโลกร่วมกันลดขยะพลาสติกใช้แล้วทิ้งแค่คนละชิ้นสองชิ้น อดสงสัยไม่ได้เลยว่าปริมาณขยะพลาสติกใช้แล้วทิ้งจะลดลงมากขนาดไหน ดังนั้น ลองเริ่มต้นได้จากสิ่งง่าย ๆ แค่การลดใช้พลาสติกใช้แล้วทิ้ง หรือนำพลาสติกเหล่านั้นกลับไปใช้ซ้ำเท่าที่สามารถทำได้ เพียงเท่านี้คุณก็มีส่วนช่วยเหลือสิ่งแวดล้อมได้อย่างมหาศาลแล้ว
",จากข้อมูล Natural Resources Defense Council องค์กรด้านสิ่งแวดล้อมจากสหรัฐฯ กล่าวว่า ในแต่ละปีทั่วโลกผลิตพลาสติกสูงถึง 300 ล้านตัน และครึ่งนึงในนั้นเป็นพลาสติกใช้แล้วทิ้ง พลาสติกใช้แล้วทิ้ง (single-use plastic)คือพลาสติกที่ใช้งานแค่เพียงแค่ครั้งเดียวและทิ้ง ซึ่งสร้างก๊าซเรือนกระจกมหาศาลที่ส่งผลกับภาวะอากาศเปลี่ยนแปลงของโลกและสภาวะโลกร้อน เมื่อมีการกำจัดขยะโดยการฝังกลบก็ส่งผลให้เกิดการผลิตก๊าซมีเทนจำนวนมาก ก๊าซนี้เป็นส่วนหนึ่งของก๊าซเรือนกระจกที่ส่งผลกับภาวะโลกร้อน ทั้งทำลายสิ่งมีชีวิตอื่น รวมถึงผลิตไมโครพลาสติก (micro-plastic) ที่อาจสะสมในร่างกายมนุษย์ในทางอ้อมได้ จากเหตุผลดังที่กล่าวไปจึงบอกได้ว่าทำไมจึงต้องแบน เพราะมันเป็นการจัดการตั้งแต่ต้นทาง และถือเป็นวิธีที่ง่ายและถูกที่สุด แต่การจะแบนให้ได้ผลยั่งยืน ต้องคิดถึงสิ่งทดแทนพลาสติกร่วมกับการสร้างจิตสำนึกในการใช้พลาสติก สามารถเริ่มต้นได้จากการลดใช้พลาสติกใช้แล้วทิ้ง หรือนำพลาสติกเหล่านั้นกลับไปใช้ซ้ำ และในส่วนนี้ต้องฝากถึงผู้มีบทบาทในการกำหนดนโยบาย ให้ออกแบบวิธีการจัดการขยะพลาสติกใช้แล้วทิ้งอย่างยั่งยืน,
"สตาร์ทอัพอินเดียขุดขยะจากบ่อเปลี่ยนเป็นโต๊ะให้เด็กๆในโรงเรียน
อินเดียสร้างขยะพลาสติกประมาณ 3.5 ล้านตันในทุก ๆ ปี ซึ่งประมาณ 40% ไปจบลงที่หลุมฝังกลบ ทำให้บริษัทสตาร์ทอัพในอินเดียอย่าง “TrashCon” เกิดไอเดียนำขยะพลาสติกเหล่านั้น กลับมารีไซเคิลใหม่ให้เป็นแผ่นคล้ายไม้อัดที่เรียกว่า WoW boards แล้วน้ำไปขึ้นรูปเป็น โต๊ะเรียนให้กับเด็ก ๆ ตามโรงเรียนที่ขาดแคลน แทนการนำไปฝังกลบหรือเผาเป็นเชื้อเพลิง
ซึ่งการที่เขานำโต๊ะและเก้าอี้จากการรีไซเคิลเหล่านี้ไปให้เด็ก ๆ ได้ใช้ในการเรียน ถือว่าเป็นการปลูกฝังและส่งเสริมการเรียนรู้ให้กับน้อง ๆ ในเรื่อง ของขยะพลาสติกหรือการรีไซเคิลไปในตัวด้วย ซึ่งทางผู้ก่อตั้ง TrashCon ไปที่โรงเรียนครั้งแรก เขาได้เล่าว่า เมื่อเขาถามกับเด็ก ๆ ว่า “รู้ไหมว่าสิ่งนี้ทำมาจากอะไร” เด็ก ๆ ต่างก็พร้อมใจกันตอบว่า “พลาสติกที่ถูกทิ้งจากบ้านของพวกเขาไง แล้วมันก็ถูกนำกลับมาทำเป็นโต๊ะและเก้าอี้ของพวกเขา” แงง น่ารักมาก ๆ เลยอ่ะ

นอกจากนี้พวกเขายังออกแบบเครื่องจักรอัตโนมัติ TrashBot ที่ทำการคัดแยก พลาสติกออกจากขยะทั่วไป เพื่อนำมาเป็นวัตถุดิบในการผลิต Wow product เช่นใช้ในการก่อสร้างหรือการทำเฟอร์นิเจอร์ก็ได้ ด้วยคุณสมบัติที่กันน้ำ กันปลวก อีกทั้งยังมีราคาถูกกว่าไม้อัดถึง 30% เลยทีเดียว ขยะเหล่านี้ยังสามารถนำไปรีไซเคิลได้เรื่อย ๆ เมื่อมันสิ้นสุดอายุการใช้งานแล้วด้วย
",ในอินเดียสร้างขยะพลาสติกโดยประมาณ 3.5 ล้านตันในทุกปี 40% กำจัดที่หลุมฝังกลบ ทำให้บริษัทสตาร์ทอัพ “TrashCon” เกิดไอเดียนำขยะพลาสติกกลับมารีไซเคิลใหม่ให้เป็นแผ่นคล้ายไม้อัด เรียกว่า WoW boards นำไปขึ้นรูปเป็น โต๊ะเรียนให้โรงเรียนที่ขาดแคลน แทนการนำไปฝังกลบหรือเผาเป็นเชื้อเพลิง และได้มีการออกแบบเครื่องจักรอัตโนมัติ TrashBot ที่ทำการคัดแยก พลาสติกออกจากขยะทั่วไป เพื่อนำมาผลิต Wow product ใช้ในการก่อสร้างหรือการทำเฟอร์นิเจอร์ ที่มีคุณสมบัติกันน้ำ กันปลวก และมีราคาถูกกว่าไม้อัด 30% และเมื่อสิ้นสุดอายุการใช้งานก็ยังสามารถนำไปรีไซเคิลได้ใหม่,
"ครีมกันแดดที่ปะการังขอให้คุณใช้ 
Why we need to use Reef-safe, Ocean-friendly Sunscreen 

ข่าวใหญ่เมื่อปลายปีที่แล้วในแวดวงปะการังคือ งานวิจัยที่ยืนยันว่าสารเคมีหลายชนิดที่พบในครีมกันแดดมีส่วนทำให้แนวปะการังเสื่อมโทรมลง 

เพราะสารเคมีเหล่านั้นฆ่าปะการังวัยอ่อน ทำลาย DNA จนปะการังไม่ขยายพันธุ์ และยังทำให้ปะการังเกิดการฟอกขาวอีกด้วย นั่นหมายความว่า เราทุกคนที่ใช้ครีมกันแดดยามเที่ยวทะเลมีส่วนทำร้ายปะการัง 

สารเคมีสี่ชนิดที่นักวิจัยพบว่ามีส่วนทำให้ปะการังเสื่อมโทรมลงได้ เพราะฆ่าตัวอ่อนปะการัง ขัดขวางระบบสืบพันธุ์ และทำให้เกิดปะการังฟอกขาว คือ 1) Oxybenzone (Benzophenone-3, BP-3) 2) Octinoxate (Ethylhexyl methoxycinnamate) 3) 4-Methylbenzylid Camphor (4MBC) และ 4) Butylparaben ตัวสุดท้ายเป็นวัตถุกันเสียที่ทำให้ปะการังฟอกขาว นอกจานี้ยังรวมถึงสารเคมีอื่นๆ ดังต่อไปนี้ด้วย เช่น Octocrylene, Butyl Paraben, Methyl Paraben, Ethyl Paraben, Propyl Paraben, Butyl Paraben, Benzyl Paraben และ Triclosan

ตัวที่ร้ายที่สุดคงจะเป็น Oxybenzone หรือ BP3 และ Octinoxate เพราะรบกวนระบบสืบพันธุ์ ทำให้ตัวอ่อนปะการังโตแบบผิดรูป หรือไม่ก็พิการและตายไปเลย Oxybenzone เป็นส่วนผสมที่ใช้อย่างแพร่หลายในผลิตภัณฑ์ครีมกันแดดกว่า 3500 ยี่ห้อทั่วโลก

นักวิจัยประมาณว่าทุกปีมีครีมกันแดดมากถึง 14,000 ตัน ที่นักท่องเที่ยวใช้ถูกชะล้างลงสู่แนวปะการังในทะเล นอกจากนี้ยังมีครีมและเครื่องสำอางเป็นจำนวนมากปนเปื้อนออกมากับท่อระบายน้ำหลังจากเราชำระล้างร่างกาย 

ความเข้มข้นของ Oxybenzone ตามแหล่งท่องเที่ยวหลายแห่งในปัจจุบันสูงกว่าระดับปลอดภัยไปหลายพันเท่า และกำลังส่งผลร้ายแรงต่อแนวปะการังดังกล่าวในระยะยาว 

คาดกันว่าอาจมีปะการังมากถึง 1 ใน10 ของโลกที่กำลังถูกคุกคามด้วยสารเคมีเหล่านี้ เพราะแนวปะการังส่วนใหญ่เป็นแหล่งท่องเที่ยวทางทะเลสำคัญที่มีกิจกรรมของมนุษย์

ReReef ได้พัฒนาครีมกันแดดสูตร Mineral-based Reef-safe ขึ้นโดยเฉพาะ โดยอ้างอิงจากงานวิจัยล่าสุดและไม่ใช้สารเคมีที่เป็นอันตรายต่อปะการังทั้งหมด ครีมกันแดด ReReefใช้ Zinc Oxide เป็นสารตัวหลักในการป้องกันแสงแดดร่วมกับ Titanium dioxide ซึ่งเป็นสินแร่ตามธรรมชาติ สามารถป้องกันแดดได้ SPF 50 หลักการคือแร่ธาตุจะเป็นตัวเคลือบผิวหนังกันแสง UV ครีมกันแดดประเภทนี้จึงเรียกอีกชื่อว่า Physical sunscreen

นอกจากนี้ยังได้เลือกใช้สารสกัดจากธรรมชาติบำรุงผิว เช่น น้ำมันโจโจ้บา Vitamin B3 Vitamin E ว่านหางจระเข้ แทนสารเคมีสังเคราะห์ให้มากที่สุด เพื่อให้แน่ใจว่าส่วนผสมทั้งหมดจะย่อยสลายได้อย่างสมบูรณ์ในธรรมชาติ 

ไปเที่ยวทะเลครั้งต่อไป อย่าปล่อยให้ครีมกันแดดของเรามีส่วนทำร้ายทะเล และทำให้ปะการังเสื่อมโทรม
",เมื่อปลายปีที่แล้วได้มีการยืนยันว่าสารเคมีหลายชนิดที่พบในครีมกันแดดมีส่วนทำให้แนวปะการังเสื่อมโทรมลง โดยสารเคมีที่มีผลมากที่สุดเป็น Oxybenzone หรือ BP3 และ Octinoxate เพราะรบกวนระบบสืบพันธุ์ ซึ่งเป็นส่วนผสมในผลิตภัณฑ์ครีมกันแดดกว่า 3500 ยี่ห้อทั่วโลก ReReef ได้พัฒนาครีมกันแดดที่ไม่ใช้สารเคมีที่เป็นอันตรายต่อปะการัง อย่าปล่อยให้ครีมกันแดดของเรามีส่วนทำร้ายทะเล และทำให้ปะการังเสื่อมโทรม,
"สหประชาชาติรับรองสนธิสัญญาฉบับแรกของโลกเพื่อปกป้องทะเลหลวงและอนุรักษ์ความหลากหลายทางชีวภาพทางทะเลในน่านน้ำสากล นับเป็นก้าวสำคัญหลังจากความพยายามเกือบ 20 ปี 

การรับรองสนธิสัญญาทะเลหลวง หรือที่เรียกว่าสนธิสัญญาความหลากหลายทางชีวภาพนอกเหนือเขตอำนาจแห่งชาติ เป็นไปตามข้อตกลงของประเทศสมาชิกกว่า 100 ประเทศ ที่ประชุมหารือกันในเดือนมีนาคมที่ผ่าน หลังจากที่พยายายามสร้างข้อตกลงนี้มานานกว่า 20 ปี 

สนธิสัญญาทะเลหลวงเป็นกุญแจสำคัญที่จะช่วยให้โลกเราบรรลุเป้าหมายในการอนุรักษ์หรือปกป้องอย่างน้อย 30% ของมหาสมุทรทั่วโลกภายในปี 2573

ประเด็นสำคัญ 4 ประการประกอบด้วย 1) ควบคุมการแบ่งปันผลประโยชน์ที่ได้รับจากทรัพยากรพันธุกรรมทางทะเลนอกเหนือเขตอำนาจศาลของแต่ประเทศอย่างยุติธรรมและเท่าเทียมเพื่อให้มั่นใจว่ากิจกรรมดังกล่าวเป็นประโยชน์ต่อมวลมนุษยชาติ

2) จัดตั้งเครื่องมือการจัดการตามพื้นที่ รวมถึงพื้นที่คุ้มครองทางทะเล เพื่ออนุรักษ์และจัดการแหล่งที่อยู่อาศัยและสายพันธุ์ที่สำคัญอย่างยั่งยืนในทะเลหลวงและพื้นที่ก้นทะเลสากล โดยมาตรการดังกล่าวมีความสำคัญยิ่งต่อการบรรลุเป้าหมาย ‘30 คูณ 30’ เพื่ออนุรักษ์และจัดการพื้นที่อย่างน้อย 30% ของพื้นที่บนบกและในน้ำของโลก

3) กำหนดกรอบกฎหมายระหว่างประเทศสำหรับการประเมินผลกระทบสะสมของกิจกรรมและผลที่ตามมาของการเปลี่ยนแปลงสภาพภูมิอากาศ ความเป็นกรดของมหาสมุทรและผลกระทบที่เกี่ยวข้องในพื้นที่นอกเขตอำนาจศาลของประเทศ

4) เสริมสร้างขีดความสามารถและถ่ายทอดเทคโนโลยีทางทะเลเพื่อช่วยเหลือประเทศภาคี โดยเฉพาะอย่างยิ่งประเทศที่กำลังพัฒนา ในการบรรลุวัตถุประสงค์ของข้อตกลง เพื่อยกระดับสนามแข่งขันสำหรับทุกรัฐในการใช้ประโยชน์และรับประโยชน์จากทะเลอย่างมีความรับผิดชอบ 

สนธิสัญญาทะเลหลวงจะเปิดให้ลงนามที่สำนักงานใหญ่สหประชาชาติในนิวยอร์กเป็นเวลาสองปีนับจากวันที่ 20 กันยายนนี้ หนึ่งวันหลังจากการประชุมสุดยอด SDG ประจำปี 2566 โดยจะมีผลใช้บังคับหลังจาก 60 ประเทศให้สัตยาบันในสนธิสัญญานี้ และต้องจัดการประชุมครั้งแรกของสมัชชาภาคีข้อตกลงไม่น้อยกว่าหนึ่งปีหลังจากมีผลใช้บังคับ
",สหประชาชาติรับรองสนธิสัญญาฉบับแรกของโลกหลังจากความพยายามเกือบ 20 ปี เป็นไปตามข้อตกลงของประเทศสมาชิกกว่า 100 ประเทศ ประเด็นสำคัญ 4 ประการ คือ 1) ควบคุมการแบ่งปันผลประโยชน์ที่ได้รับจากทรัพยากร อย่างยุติธรรมและเท่าเทียม 2) จัดตั้งเครื่องมือการจัดการตามพื้นที่ มีความสำคัญยิ่งต่อการบรรลุเป้าหมาย ‘30 คูณ 30’ เพื่ออนุรักษ์และจัดการพื้นที่อย่างน้อย 30% ของพื้นที่บนบกและในน้ำของโลก 3) กำหนดกรอบกฎหมายระหว่างประเทศสำหรับการประเมินผลการเปลี่ยนแปลงสภาพภูมิอากาศ 4) เสริมสร้างขีดความสามารถและถ่ายทอดเทคโนโลยีทางทะเล สนธิสัญญาทะเลหลวงจะเปิดให้ลงนามในนิวยอร์กเป็นเวลาสองปีนับจากวันที่ 20 กันยายนนี้ มีผลใช้บังคับหลังจาก 60 ประเทศให้สัตยาบันในสนธิสัญญานี้,
"คลื่นความร้อนเป็นสิ่งที่มองไม่เห็นว่าส่งผลกระทบต่อสุขภาพอย่างไรนอกจากแค่ความรู้สึกว่าร้อน ต่างจากผลกระทบของพายุหรือน้ำท่วมจะส่งผลต่อโครงสร้างพื้นฐานและสภาพแวดล้อมทางกายภาพอย่างเห็นได้ชัด การตั้งชื่อคลื่นความร้อนจะทำให้คนมองเห็นสิ่งที่มองไม่เห็นได้มากขึ้น และยังทำให้เป็นเปลี่ยนนามธรรมให้เป็นรูปธรรมที่ชัดเจนมากขึ้น
คลื่นความร้อนได้รับการขนานนามว่าเป็น ‘เพชฌฆาตเงียบ’ ด้วยเหตุผลว่ามันสามารถสร้างความเสียหายที่มองไม่เห็นต่อทั้งสุขภาพและเศรษฐกิจโดยเฉพาะกลุ่มเปราะบาง และคร่าชีวิตผู้คนมากกว่าภัยจากสภาพอากาศอื่นๆ แต่อันตรายเหล่านี้ถูกประเมินต่ำไปอย่างมากและถูกเข้าใจผิดอย่างหนัก การตั้งชื่อและจัดหมวดหมู่คลื่นความร้อนจะช่วยให้ประชาชนและหน่วยงานรัฐเตรียมพร้อมรับมือต่อสู้ความร้อน และสร้างความตระหนักรู้ใหม่ในสังคมร่วมกัน
เซบียา (Seville) ประเทศสเปน เป็นเมืองแรกของโลกที่ใช้ระบบตั้งชื่อและจัดอันดับคลื่นความร้อน คล้ายกับวิธีตั้งชื่อพายุ เพื่อให้ประชาชนตระหนักถึงอันตรายและเข้าใจความรุนแรงของสถานการณ์ได้ดีขึ้น
ระบบจำแนกคลื่นความร้อนไม่เพียงระบุแค่ระดับความร้อนเท่านั้น แต่ยังรวมถึงความชื้น และช่วงระยะเวลาที่เกิด ซึ่งเป็นตัวแปรหลักที่คาดว่าจะส่งผลกระทบต่อสุขภาพประชาชน โดยแบ่งออกเป็น 3 ระดับ ในแต่ละระดับจะมาพร้อมกับชุดมาตรการเพื่อจัดการผลกระทบที่เกิดจากคลื่นความร้อน อาทิ การส่งเจ้าหน้าที่ทางการแพทย์ไปตรวจผู้ที่มีความเสี่ยง การเปิดสระน้ำให้นานขึ้น การตั้งศูนย์ทำความเย็น และส่งคำเตือนให้ประชาชนรับทราบ
สำหรับชื่อนั้นจะถูกกำหนดตามลำดับตัวอักษรย้อนกลับ โดยเริ่มจาก Z คือ Zoe ตามด้วย Yago, Xenia, Wenceslao และ Vega
ความคิดริเริ่มนี้ของระบบนี้เป็นความร่วมมือระหว่างเมืองเซบียา และพันธมิตรด้านส่างแวดล้อมและการเปลี่ยนแปลงสภาพภูมิอากาศ เช่น สำนักงานการเปลี่ยนแปลงสภาพภูมิอากาศของสเปน รวมถึงมหาวิทยาลัยและสถาบันวิจัยหลายแห่งของสเปน
ตามรายงานของ Scientific American ระบุว่า แนวคิดของระบบนี้ คือต้องการ ลดการเจ็บป่วยและการเสียชีวิตจากความร้อน ด้วยการสร้างความตระหนักรู้ของสาธารณชนเกี่ยวกับอันตรายของคลื่นความร้อน และช่วยให้ชุมชนดำเนินการตามแผนรับมือเหตุฉุกเฉินได้ดีขึ้น
ระบบจำแนกคลื่นความร้อนเปิดตัววันที่ 21 มิถุนายน 2565 ขณะที่สเปนต้องเผชิญกับคลื่นความร้อนที่เกิดขึ้นเร็วที่สุดในรอบ 40 ปี และชื่อคลื่นความร้อนแรกที่ได้ใช้คือ Zoe ในเดือนกรกฎาคมปีเดียวกันที่ทำให้ตอนกลางวันมีอุณหภูมิสูงกว่า 43°C ทุบสถิติที่เคยบันทึกมา ในขณะที่ปีนี้พื้นที่ทางตอนใต้ของสเปนเช่น เซบีญา และกอร์โดบา ทำลายสถิติเดิมของปีที่แล้วด้วยอุณหภูมิร้อนจัดถึง 44°C
คลื่นความร้อนเป็นสิ่งที่มองไม่เห็นว่าส่งผลกระทบต่อสุขภาพของผู้คนอย่างไรบ้าง นอกจากแค่ความรู้สึกว่าร้อน ต่างจากผลกระทบของพายุหรือน้ำท่วมจะส่งผลต่อโครงสร้างพื้นฐานและสภาพแวดล้อมทางกายภาพอย่างเห็นได้ชัด
ซูซาน จอย ฮาซซอล ผู้สื่อสารด้านสภาพอากาศจาก Aspen Global Change Institute to Science News เชื่อว่า การตั้งชื่อคลื่นความร้อนจะทำให้มองเห็นสิ่งที่มองไม่เห็นได้มากขึ้น และยังทำให้เป็นเปลี่ยนนามธรรมให้เป็นรูปธรรมที่ชัดเจนมากขึ้น
ฮาซซอลกล่าวเพิ่มเติมว่า “ผู้คนรู้ว่าเมื่อใดที่พายุเฮอริเคนกำลังจะมา มันถูกตั้งชื่อและจัดหมวดหมู่แล้ว และพวกเขากำลังดำเนินการเพื่อเตรียมการ และนั่นคือสิ่งที่เราต้องการให้ผู้คนเตรียมรับมือกับคลื่นความร้อน”
การตั้งชื่อคลื่นความร้อนยังบ่งบอกถึงความจริงที่สำคัญอีกว่า สิ่งเหล่านี้ไม่ใช่เหตุการณ์สภาพอากาศที่ ‘ประหลาด’ อีกต่อไป แต่มันคือความจริงที่ทุกคนต้องเผชิญ
",คลื่นความร้อนได้รับการขนานนามว่าเป็น ‘เพชฌฆาตเงียบ’ เนื่องจากสามารถสร้างความเสียหายที่มองไม่เห็น การตั้งชื่อและจัดหมวดหมู่คลื่นความร้อนจะช่วยให้สามารถรับมือต่อสู้ความร้อน เซบียา (Seville) ประเทศสเปน เป็นเมืองแรกของโลกที่ใช้ระบบตั้งชื่อและจัดอันดับคลื่นความร้อน ระบบจำแนกคลื่นความร้อนยังรวมถึงความชื้น และช่วงระยะเวลาที่เกิดโดยแบ่งออกเป็น 3 ระดับ สำหรับชื่อจะกำหนดตามลำดับตัวอักษรย้อนกลับ เริ่มจาก Z ระบบนี้เป็นความร่วมมือระหว่างเมืองเซบียา และพันธมิตร เพื่อลดการเจ็บป่วยและการเสียชีวิตจากความร้อน เปิดตัววันที่ 21 มิถุนายน 2565 และชื่อคลื่นความร้อนแรกที่ได้ใช้คือ Zoe,
"ที่ประชุมสภากรุงเทพมหานคร (กทม.) สมัยประชุมสามัญ สมัยที่ 1 ประจำปี 2566 เมื่อวันที่ 5 ก.ค. 2566 มีมติมติรับหลักการวาระ 1 ข้อบัญญัติกรุงเทพมหานคร เรื่องกำหนดลักษณะของอาคารและพื้นที่ว่างนอกอาคารเพื่อการรักษาคุณภาพสิ่งแวดล้อม หรือ ร่างข้อบัญญัติพื้นที่สีเขียว ด้วยคะแนนเห็นชอบ 31 คน งดออกเสียง 2 คน
สำหรับข้อบัญญัตินี้เสนอโดยนายพุทธิพัชร์ ธันยาธรรมนนท์ สมาชิกสภากรุงเทพมหานคร (สก.) เขตยานนาวา พรรคก้าวไกล ที่ต้องการแก้ไขปัญหาสิ่งแวดล้อมในพื้นที่ กทม. เพิ่มพื้นที่สีเขียวมาดักจับฝุ่นควัน ลดอุณหภูมิในกรุงเทพมหานคร และเป็นที่พักผ่อนหย่อนใจของประชาชน
เนื่องด้วยปัจจุบันกรุงเทพมหานครประสบปัญหาขาดแคลนพื้นที่สีเขียวเมื่อเทียบกับค่ามาตรฐานที่องค์การสหประชาชาติประกาศกำหนดไว้ที่ 9 ตร.ม./คน ในขณะที่กรุงเทพมหานครมีเพียง 7 ตร.ม./คน เท่านั้น แม้จะมีการตั้งงบประมาณก่อสร้างปรับปรุงสวนทุกปี แต่สัดส่วนพื้นที่สีเขียวที่ไม่เพียงพอเมื่อเทียบกับจำนวนประชากร
โดยร่างข้อบัญญัติ จะกำหนดให้ผู้ที่จะสร้าง ซ่อมแซม หรือต่อเติมอาคารใหม่ จะต้องมีพื้นที่สีเขียวคิดเป็น 50% ของพื้นที่ว่างนอกอาคาร ตามที่กฎหมายควบคุมอาคารกำหนดให้พื้นที่บ้านอยู่อาศัย 100 ตารางเมตร ต้องมีพื้นที่ว่าง 30 ตารางเมตร ส่วนตึกแถว สำนักงาน และทาวน์เฮ้าส์ กำหนดให้ 10% ของพื้นที่ต้องเป็นพื้นที่ว่าง
เช่น บ้านอยู่อาศัย 100 ตารางเมตร มีพื้นที่ว่าง 30 ตารางเมตร จะมีพื้นที่สีเขียว 15 ตารางเมตรนอกอาคาร ส่วนตึกแถว สำนักงาน และทาวน์เฮ้าส์ 100 ตารางเมตร จะมีพื้นที่ว่าง 10 ตารางเมตร ต้องมีพื้นที่สีเขียว 5 ตารางเมตรนอกอาคาร เป็นต้น
ซึ่งทั้งหมดนี้ จะมุ่งเน้นให้เกิดผลบังคับใช้กับอาคาร ที่อยู่อาศัย คอนโด และหมู่บ้านจัดสรร ที่จะมีการสร้างขึ้นมาใหม่ ซึ่งจะเป็นการกำหนดกฎหมายออกมาได้อย่างตรงประเด็น ไม่ต้องหาทางอ้อมเพื่อเพิ่มพื้นที่สีเขียวเหมือนที่ผ่านมาอีก
พุทธิพัชร์ระบุว่า แม้ที่ผ่านมาจะมีคำสั่งกทม. ให้เพิ่มพื้นที่สีเขียว แต่สำนักงานเขตต่างๆ ทำได้เพียงการไปปลูกต้นไม้ที่เกาะกลางถนน หรือปลูกไม้เลื้อยจนทางเดินเท้าเสียหาย หรือนำถุงต้นกล้าไปวางไว้ใต้สะพานทางด่วน ซึ่งไม่สามารถแก้ปัญหาได้ตรงจุด
ด้วยเหตุนี้ ตนและ ส.ก.พรรคก้าวไกล จึงขอร่วมกันเสนอร่างข้อบัญญัติพื้นที่สีเขียว ซึ่งจะเป็นการบังคับใช้ต่อเฉพาะผู้ที่สร้าง ซ่อมแซม ต่อเติมใหม่ ไม่รวมถึงตึกเก่าและอาคารที่มีอยู่แล้ว และไม่เป็นการขัดต่อกฎหมายที่บังคับใช้อยู่ในปัจจุบัน คือ พ.ร.บ.ผังเมืองรวม และ พ.ร.บ.ควบคุมอาคาร แต่อย่างใด เพราะเป็นการบังคับให้เพิ่มพื้นที่สีเขียวในพื้นที่ว่างที่แต่ละอาคารจะต้องมีอยู่แล้วตามที่กฎหมายระดับ พ.ร.บ. กำหนดไว้
กฎหมายเพิ่มพื้นที่สีเขียวฉบับนี้จะเป็นมาตรการเชิงรุก เพื่อปกป้องสิทธิขั้นพื้นฐานของพี่น้องประชาชน และจะเป็นตัวอย่างที่ดีให้สมาชิกและสภาต่างๆ ทั่วประเทศไทยในการเสนอข้อบัญญัติเพื่อดูแลสิทธิขั้นพื้นฐานด้านสุขภาพของพี่น้องประชาชนทุกคน
พุทธิพัชร์ยืนยันต่อที่ประชุมว่า ข้อบัญญัติฉบับนี้ไม่ขัดต่อกฎหมายระดับ พ.ร.บ. แต่อย่างใด และเป็นการยกมาจาก พ.ร.บ. ทั้งหมด อย่างไรก็ตามที่เสนอในวันนี้เป็นเพียงร่างเท่านั้น หลังตั้งคณะกรรมการพิจารณาจะมีการปรับปรุงรายละเอียดโดยหารือหน่วยงานที่เกี่ยวข้องทั้งหมด เพื่อนำเข้าสู่สภา กทม. ในวาระต่อไป
หลังลงมติ ได้มีการตั้งคณะกรรมการวิสามัญเพื่อพิจารณาร่างข้อบัญญัติฯ จำนวน 17 คน มาดำเนินการแก้ไขเพิ่มเติมร่างข้อบัญญัติดังกล่าวต่อไป
",เมื่อวันที่ 5 ก.ค. 2566 มีการร่างข้อบัญญัติพื้นที่สีเขียว เสนอโดยนายพุทธิพัชร์ ธันยาธรรมนนท์ ต้องการแก้ไขปัญหาสิ่งแวดล้อมในพื้นที่ กทม. เนื่องจากปัจจุบันมีพื้นที่สีเขียวที่ไม่เพียงพอเมื่อเทียบกับจำนวนประชากร โดยจะต้องมีพื้นที่สีเขียวคิดเป็น 50% ของพื้นที่ว่างนอกอาคาร ซึ่งจะเป็นการกำหนดกฎหมายออกมาได้อย่างตรงประเด็น บังคับใช้ต่อเฉพาะผู้ที่สร้าง ซ่อมแซม ต่อเติมใหม่ ไม่รวมถึงตึกเก่าและอาคารที่มีอยู่แล้ว,
"ญี่ปุ่นเริ่มตรวจสอบขั้นสุดท้ายก่อนปล่อยน้ำปนเปื้อนกัมมันตภาพรังสีจากโรงงานนิวเคลียร์ฟุกุชิมะที่ผ่านการบำบัดแล้วลงสู่มหาสมุทรแปซิฟิก
เมื่อวันพุธที่ผ่านมาหน่วยงานกำกับดูแลของญี่ปุ่นเริ่มเข้าตรวจสอบอุปกรณ์ที่จำเป็นทั้งหมดสำหรับการปล่อยน้ำปนเปื้อนกัมมันตภาพรังสีที่ผ่านการบำบัดจากโรงงานนิวเคลียร์ฟุกุชิมะที่เสียหายจากเหตุแผ่นดินไหวในปี 2554 แล้วลงสู่มหาสมุทรแปซิฟิก แม้แผนปล่อยน้ำปนเปื้อนกัมมันตภาพรังสียังคงสร้างความกังวลด้านความปลอดภัยให้กับทั้งคนในและนอกประเทศญี่ปุ่น
หากทุกอย่างเป็นไปด้วยดีภายใน 1 สัปดาห์หลังตรวจสอบเสร็จ บริษัทโตเกียว อิเล็กทริก พาวเวอร์ หรือเท็ปโก ผู้ประกอบการโรงไฟฟ้านิวเคลียร์ฟุกุชิมะไดอิจิ จะได้รับใบอนุญาตด้านความปลอดภัยให้ปล่อยน้ำปนเปื้อนกัมมันตภาพรังสี ซึ่งคาดว่าการปล่อยน้ำที่ผ่านการบำบัดแล้วจะเริ่มขึ้นในฤดูร้อนนี้ แม้ว่าจะยังไม่ได้กำหนดวันที่แน่นอนก็ตาม
จากเหตุการณ์แผ่นดินไหวขนาด 9.0 และคลื่นยักษ์สึนามิสูง 10 เมตรเมื่อวันที่ 11 มีนาคม 2554 ทำให้เตาปฏิกรณ์ 3 เครื่องในโรงไฟฟ้าพลังงานนิวเคลียร์ฟูกูชิมะไดอิจิ ในจังหวัดฟูกูชิมะ ได้รับความเสียหายอย่างหนักจนเกิดการรั่วไหลของสารกัมมันตภาพรังสีส่งผลให้ประชากรกว่า 200,000 คนต้องอพยพออจากบริเวณที่เกิดเหตุ
ในปี 2560 บริษัทโตเกียว อิเล็กทริก พาวเวอร์ หรือเท็ปโก ผู้ประกอบการโรงไฟฟ้านิวเคลียร์ฟุกุชิมะไดอิจิได้ส่งหุ่นยนต์เข้าสำรวจความเสียหายเพื่อประเมินความเสียหาย และจัดวางกระบวนการกำจัดสารกัมมันตภาพรังสี ผ่านการบำบัดแบบเจือจางด้วยน้ำทะเลปริมาณมาก ก่อนนำน้ำที่บำบัดแล้วเข้าสู่อุโมงค์ใต้ทะเลและปล่อยลงสู่มหาสมุทรห่างจากชายฝั่งประมาณ 1 กิโลเมตร
อุโมงค์ใต้ทะเลและสิ่งอำนวยความสะดวกหลักอื่นๆ ใกล้จะเสร็จสมบูรณ์แล้ว TEPCO กล่าวว่าการทดสอบโดยสมัครใจคาดว่าจะดำเนินต่อไปประมาณสองสัปดาห์ก่อนการตรวจสอบก่อนการปฏิบัติงานที่จำเป็นซึ่งจะดำเนินการโดยหน่วยงานกำกับดูแลด้านนิวเคลียร์ซึ่งอาจเป็นไปได้ในต้นเดือนกรกฎาคม
ในเดือนเมษายน 2564 รัฐบาลญี่ปุ่นได้ประกาศแผนการทยอยปล่อยน้ำที่ผ่านการบำบัดแล้วลงสู่ทะเล ถึงแม้จะยังมีสารกัมมันตภาพรังสีอยู่ แต่ก็เล็กน้อยและอยู่ในระดับปลอดภัยกว่ามาตรฐานสากล โดยทางการญี่ปุ่นระบุว่าถึงเวลาที่ต้องปล่อยน้ำที่บำบัดแล้วลงสู่ทะเล เนื่องจำมีน้ำที่บำบัดแล้วเก็บไว้ในแท็งก์ประมาณหนึ่งพันแท็งก์ เพื่อป้องกันการรั่วไหลหากเกิดกรณีแผ่นดินไหวอีก และเพื่อให้มีที่ว่างสำหรับการรื้อถอนโรงงาน
แผนดังกล่าวต้องเผชิญกับการประท้วงอย่างดุเดือดจากชุมชนประมงท้องถิ่นที่กังวลเกี่ยวกับความปลอดภัยและความเสียหายต่อชื่อเสียง รวมถึงประเทศใกล้เคียง เช่น เกาหลีใต้ จีน และประเทศในหมู่เกาะแปซิฟิก ก็แสดงความกังวลด้านความปลอดภัยเช่นกัน
รัฐบาลญี่ปุ่นที่ขอการสนับสนุนจากทบวงการพลังงานปรมาณูระหว่างประเทศเพื่อให้ได้รับความน่าเชื่อถือและรับรองว่ามาตรการด้านความปลอดภัยเป็นไปตามมาตรฐานสากล ยืนยันว่าน้ำจะได้รับการบำบัดในระดับที่สามารถปล่อยออกได้ตามกฎหมายและเจือจางได้ด้วยน้ำทะเลจำนวนมาก และจะเป็นการทยอยปล่อยลงสู่มหาสมุทรผ่านอุโมงค์ใต้ทะเล ซึ่งอาจกินเวลานานหลายสิบปี โดยไม่เป็นอันตรายต่อผู้คนและสิ่งมีชีวิตในทะเล
อย่างไรก็ตาม นักวิทยาศาสตร์บางคนกล่าวว่าที่ผ่านมายังไม่เคยมีงานวิจัยถึงผลกระทบของการได้รับสารกัมมันตรังสีปริมาณต่ำในระยะยาว ดังนั้นการปล่อยสารกัมมันตภาพรังสีควรชะลอออกไป
",หน่วยงานกำกับดูแลของญี่ปุ่นเข้าตรวจสอบอุปกรณ์สำหรับการปล่อยน้ำปนเปื้อนกัมมันตภาพรังสีที่ผ่านการบำบัดจากโรงงานนิวเคลียร์ฟุกุชิมะที่เสียหายจากเหตุแผ่นดินไหวในปี 2554 ลงสู่มหาสมุทรแปซิฟิก แม้จะสร้างความกังวลให้กับคนในและนอกประเทศญี่ปุ่น ภายใน 1 สัปดาห์หลังตรวจสอบเสร็จ หากทุกอย่างเป็นไปด้วยดีทางบริษัทจะได้รับใบอนุญาตให้ปล่อยน้ำปนเปื้อนกัมมันตภาพรังสี รัฐบาลญี่ปุ่นยืนยันว่าน้ำจะได้รับการบำบัดในระดับที่สามารถปล่อยออกได้ตามกฎหมายและเจือจางได้ด้วยน้ำทะเลจำนวนมาก ไม่เป็นอันตรายต่อผู้คนและสิ่งมีชีวิตในทะเล แต่การปล่อยสารกัมมันตภาพรังสีควรชะลอออกไป เนื่องจากผ่านมายังไม่เคยมีงานวิจัยถึงผลกระทบของการได้รับสารกัมมันตรังสีปริมาณต่ำในระยะยาว,
"การใส่คอนแทคเลนส์เป็นเวลา 10 ชั่วโมงต่อวัน อาจทำให้มีไมโครพลาสติก ‘ไหล’ เข้าตาได้ ทีมวิจัยจึงเรียกร้องให้มีการศึกษาเพิ่มถึงผลกระทบต่อสุขภาพ
นักวิจัยได้รวบรวมคอนแทคเลนส์ 6 ชนิดจากหลากหลายยี่ห้อ ที่มีอายุการใช้งานที่แตกต่างกัน แช่ไว้ในน้ำเลียนแบบลักษณะน้ำในตา จากนั้นนำไปไว้ใต้หลอดไฟที่ให้แสงเหมือนแสงจากดวงอาทิตย์ และทุกๆ 10 ชั่วโมงจะนำออกมาล้างทำความสะอาด 3 ครั้ง
หลังจากได้รับแสงแดดเทียบเท่า 30 หรือ 90 วัน ตามอาอายุการใช้งานของคอนแทคเลนส์แต่ละชนิด นักวิจัยได้นำน้ำที่แช่ คอนแทคเลนส์ มาทำการวิเคราะห์ โดยตรวจพบว่า คอนแทคเลนส์ที่มีอายุการใช้งานสั้นจะมีไมโครพลาสติกไหลเข้าตามากกว่าคอนแทคเลนส์ที่มีอายุการใช้งานนานกว่า
จากสถิติ ทั่วโลกมีคนสวมใส่ คอนแทคเลนส์ มากถึง 140 ล้านคน หากสวมใส่คอนแทคเลนส์ทุกวันเป็นเวลา 10 ชั่วโมงต่อวัน อาจจะมีไมโครพลาสติไหลเข้าตาได้มากกว่า 90,000 ชิ้นต่อปี
จากผลการวิจัยบ่งชี้ได้ว่าจำเป็นที่ต้องมีการศึกษาเพิ่มเติมอย่างเร่งด่วน ถึงผลกระทบด้านสุขภาพของผู้สวมใส่คอนแทคเลนส์
การศึกษานี้ได้รับการตีพิมพ์ลง American Chemical Society โดยผลของงานวิจัยไม่ได้ลงรายละเอียดถึงผลกระทบต่อสุขภาพโดยตรง แต่จากการศึกษาที่ผ่านมาไมโครพลาสติกที่แทรกซึมเข้าไปอยู่ในเลือดของมนุษย์นั้น อาจเพิ่มความเสี่ยงทำให้เกิดครรภ์เป็นพิษ รวมไปถึงสามารถกระตุ้นการก่อมะเร็งในเซลล์ได้
","นักวิจัยได้รวบรวมคอนแทคเลนส์ 6 ชนิดจากหลากหลายยี่ห้อ ที่มีอายุการใช้งานที่แตกต่างกัน มาทำการวิเคราะห์ โดยตรวจพบว่า คอนแทคเลนส์ที่มีอายุการใช้งานสั้นจะมีไมโครพลาสติกไหลเข้าตามากกว่าคอนแทคเลนส์ที่มีอายุการใช้งานนานกว่า การใส่คอนแทคเลนส์เป็นเวลา 10 ชั่วโมงต่อวัน อาจทำให้มีไมโครพลาสติก ไหลเข้าตาได้มากกว่า 90,000 ชิ้นต่อปี ซึ่งสามารถกระตุ้นการก่อมะเร็งในเซลล์ได้",
"อ่างเก็บน้ำทั่วโลกเริ่มว่างเปล่ามากขึ้นในช่วงสองทศวรรษที่ผ่านมา แม้ว่าความจุโดยรวมจะเพิ่มขึ้นจากการสร้างอ่างเก็บน้ำใหม่ก็ตาม
จากข้อมูลดาวเทียมของอ่างเก็บน้ำทั่วโลก 7,245 แห่ง พบว่าระหว่างปี 2533 ถึง 2561 ระดับน้ำกักเก็บทั่วโลกลดน้อยลง แม้ความจุอ่างเก็บน้ำทั่วโลกเพิ่มขึ้นในอัตราปีละ 28 ลูกบาศก์กิโลเมตร จากการสร้างอ่างเก็บน้ำใหม่
การค้นพบของรายงานนี้บ่งชี้ว่าการจัดการกับความต้องการน้ำในอนาคตไม่สามารถพึ่งพาการสร้างอ่างเก็บน้ำใหม่เพียงอย่างเดียว และเน้นย้ำถึงความจำเป็นสำหรับกลยุทธ์การจัดการที่แปลกใหม่มากขึ้น
ในขณะที่ ‘การเปลี่ยนแปลงสภาพภูมิอากาศ’ ถูกระบุว่าเป็นปัจจัยสำคัญต่อระดับน้ำที่ลดลง รวมไปถึงความต้องการน้ำที่เพิ่มขึ้นก็มีส่วนเช่นกัน
ฮุยลิน เกา หัวหน้าทีมวิจัยระบุว่า อ่างเก็บน้ำบนผิวดินกลายเป็นแหล่งน้ำที่ถูกพึ่งพามากขึ้น เพื่อตอบสนองความต้องการที่เพิ่มขึ้นของประชากรในบริบทของสภาพอากาศที่เปลี่ยนแปลง
แนวโน้มที่คาดการณ์ได้จากผลการวิจัย บ่งชี้ว่าปริมาณน้ำจะลดลงอย่างต่อเนื่อง ประกอบกับความต้องการน้ำที่เพิ่มขึ้น อาจส่งผลอย่างมีนัยสำคัญต่อการจัดหาน้ำ
การลดลงของปริมาณกักเก็บในอ่างเก็บน้ำเห็นได้ชัดในเอเชียใต้ แอฟริกา และอเมริกาใต้ แม้ว่าจะมีการพยายามสร้างอ่างเก็บน้ำใหม่ แต่ข้อมูลในรายงานแสดงให้เห็นว่ามีปริมาณน้ำที่กักเก็บได้ต่ำกว่าระดับที่คาดไว้
อเมริกาใต้และแอฟริกาได้รับผลกระทบเป็นพิเศษจากการลดลง ซึ่งรายงานระบุว่าเป็นผลมาจากจำนวนประชากรที่เพิ่มขึ้น ส่งผลให้ความต้องการน้ำเพิ่มขึ้น
ในทางตรงกันข้าม อ่างเก็บน้ำในภูมิภาคต่างๆ เช่น อเมริกาเหนือและยุโรปกำลังประสบกับแนวโน้มน้ำเพิ่มขึ้นถึงความจุสูงสุด ซึ่งเป็นผลมาจากความหนาแน่นของประชากรที่ต่ำกว่า และผลกระทบจากกิจกรรมของมนุษย์น้อยกว่า
ขณะที่ไทย ดร.สุรสีห์ กิตติมณฑล เลขาธิการสำนักงานทรัพยากรน้ำแห่งชาติ (สทนช.) ในฐานะรองผู้อำนวยการกองอำนวยการน้ำแห่งชาติ (กอนช.) เปิดเผยภายหลังเป็นประธานการประชุมการประเมินสถานการณ์น้ำเพื่อเป็นการเตรียมพร้อมรับมือกับผลกระทบของสภาวะเอลนีโญ ซึ่งมีแนวโน้มจะเกิดขึ้นยาวไปถึงปีหน้า
ระบุว่าปัจจุบันสถานการณ์น้ำในอ่างเก็บน้ำมีปริมาณลดลง ต้องเน้นย้ำเรื่องการรณรงค์ใช้น้ำอย่างประหยัด รวมถึงส่งเสริมให้ประชาชนพัฒนาแหล่งน้ำของตนเองเพื่อรองรับหากเกิดสถานการณ์ฝนทิ้งช่วงด้วย โดยหากประชาชนได้รับความเดือดร้อนสามารถแจ้งข้อมูลเข้ามาได้ที่เพจเฟซบุ๊คของ สทนช. หรือแจ้งไปยัง สทนช.
",จากข้อมูลดาวเทียมของอ่างเก็บน้ำทั่วโลก พบว่าระหว่างปี 2533 ถึง 2561 ระดับน้ำกักเก็บทั่วโลกลดน้อยลงแม้ว่าความจุโดยรวมจะเพิ่มขึ้นจากการสร้างใหม่ เน้นย้ำถึงความจำเป็นสำหรับกลยุทธ์การจัดการที่แปลกใหม่มากขึ้น ‘การเปลี่ยนแปลงสภาพภูมิอากาศ’ ถูกระบุว่าเป็นปัจจัยสำคัญต่อระดับน้ำที่ลดลง ฮุยลิน เกา หัวหน้าทีมวิจัยระบุว่า อ่างเก็บน้ำบนผิวดินกลายเป็นแหล่งน้ำที่ถูกพึ่งพามากขึ้น อเมริกาใต้และแอฟริกาได้รับผลกระทบเป็นพิเศษจากการลดลง ดร.สุรสีห์ กิตติมณฑล เลขาธิการสำนักงานทรัพยากรน้ำแห่งชาติ ระบุว่าต้องเน้นย้ำเรื่องการรณรงค์ใช้น้ำอย่างประหยัด,
"ศูนย์วิทยาศาสตร์ทางทะเล มหาวิทยาลัยนิวอิงแลนด์ ได้รับมอบกุ้งล็อบสเตอร์สีส้มจากชาวประมง เพื่อนำมาศึกษาต่อ โดยนักวิจัยระบุว่านี่คือล็อบสเตอร์หายากที่พบได้เพียง 1 ใน 30 ล้านตัวเท่านั้น
โดยทั่วไปแล้วกุ้งล็อบสเตอร์จะมีสีหม่นเมื่อยังมีชีวิตอยู่ และจะเปลี่ยนเป็นมีสีแดงหลังจากถูกทำให้สุกแล้วเท่านั้น เหตุที่สีของกุ้งล็อบสเตอร์ตัวนี้ต่างจากตัวอื่นอาจเกิดจากพันธุกรรม แต่ศูนย์ฯ ยังไม่ตัดประเด็นแวดล้อมออก
ถ้าสีของมันเกิดจากพันธุกรรม หลังลอกคราบมันจะยังมีสีส้มสม่ำเสมอ แต่ถ้าเกิดจากสภาพแวดล้อม มีความเป็นได้ที่สีของมันจะเปลี่ยนไปหลังย้ายไปอยู่ในสภาพแวดล้อมใหม่
ชารล์ส ธิลเบอร์ก ผู้อำนวยการศูนย์วิทยาศาสตร์ทางทะเลระบุว่ากามที่หายข้างหนึ่งอาจหลุดระหว่างเกิดการต่อสู้กับกุ้งหรือปลาตัวอื่น อย่างไรก็ตามทางศูนย์มีแผนที่จะทำการศึกษาแบบเรียลไทม์ จดบันทึกอย่างละเอียดเพื่อให้เห็นทั้งเรื่องการเปลี่ยนแปลงของสีและก้ามอีกข้างว่าจะงอกเป็นสีอะไร
กุ้งล็อบสเตอร์สีส้มก้ามเดี่ยว ตัวนี้ถูกจับได้ที่อ่าวแคสโค ในรัฐเมน เมื่อวันศุกร์ โดยกัปตันเกรก เธอร์นเนอร์ จากร้านอาหารทะเล Turners’ Lobsters และลูกเรือ 2  คนคือ เซก เบลก และ แมนดี้ ไซร์ ก่อนส่งมอบให้ศูนย์วิทยาศาสตร์ทางทะเล และเป็นตัวที่สองที่กัปตันเกรกและลูกเรือมอบให้กับศูนย์ โดยตัวแรกคือกุ้งล็อบเสตอร์ Calico ชื่อสปริงเคิล ซึ่งมีลายจุดส้มเหลือง
โอกาสในการจับกุ้งก้ามกรามสีส้มอยู่ที่ประมาณ 1 ใน 30 ล้าน เมื่อเปรียบเทียบกันแล้ว กุ้งก้ามกรามสีน้ำเงินเป็น 1 ใน 2ล้านตัว และกุ้งมังกรแยกสีคิดเป็น 1 ใน 50 ล้านตัวที่จับได้
",ศูนย์วิทยาศาสตร์ทางทะเล มหาวิทยาลัยนิวอิงแลนด์ ได้รับมอบกุ้งล็อบสเตอร์สีส้มจากชาวประมง เป็นล็อบสเตอร์หายากที่พบได้เพียง 1 ใน 30 ล้านตัวเท่านั้น เท่านั้น เหตุที่สีของกุ้งล็อบสเตอร์ตัวนี้ต่างจากตัวอื่นอาจเกิดจากพันธุกรรม หรือเกิดจากสภาพแวดล้อม กามที่หายข้างหนึ่งอาจหลุดระหว่างเกิดการต่อสู้กับกุ้งหรือปลาตัวอื่น กุ้งล็อบสเตอร์สีส้มก้ามเดี่ยว ตัวนี้ถูกจับได้ที่อ่าวแคสโค ในรัฐเมน เมื่อวันศุกร์ โดยกัปตันเกรก เธอร์นเนอร์และลูกเรือ 2 คน เป็นตัวที่สองที่กัปตันเกรกและลูกเรือมอบให้กับศูนย์ โดยตัวแรกคือกุ้งล็อบเสตอร์มีลายจุดส้มเหลือง,
"สายการบินนิวซีแลนด์ให้ผู้โดยสารเที่ยวบินระหว่างประเทศชั่งน้ำหนักก่อนขึ้นเครื่อง เพื่อนำข้อมูลปรับปรุงประสิทธิภาพการใช้เชื้อเพลิงในอนาคต
สายการบินแห่งชาติของนิวซีแลนด์ขอให้ผู้โดยสารชั่งน้ำหนักก่อนขึ้นเครื่องเที่ยวบินระหว่างประเทศ โดยตัวเลขจากตาชั่งจะถูกบันทึกโดยไม่ระบุชื่อในฐานข้อมูล และจะถูกเก็บเป็นความลับ ไม่ปรากฎให้ใครเห็นแม้แต่เจ้าหน้าที่สายการบิน
แอร์นิวซีแลนด์กล่าวว่าการชั่งน้ำหนักผู้โดยสารเป็นการสำรวจหาค่าเฉลี่ย เนื่องจากเป็นการสำรวจเก็บข้อมูลภาคสมัครใจจากผู้โดยสาร 10,000 คน โดยจะเก็บข้อมูลเป็นระยะเวลา 1 เดือน
วัตถุประสงค์การหาค่าสำรวจนี้เพื่อให้นักบินสามารถทราบน้ำหนักและความสมดุลของเครื่องบินได้ดีขึ้นก่อนเครื่องขึ้น และยังช่วยพัฒนาการใช้เชื้อเพลิงได้อย่างมีประสิทธิภาพ
การสำรวจครั้งนี้ทางสายการบินชั่งน้ำหนักทุกอย่างที่อยู่บนเครื่องบิน ตั้งแต่อาหารบนเครื่องและสินค้าที่ขาย ไปจนถึงสัมภาระที่โหลดใต้เครื่อง ส่วนน้ำหนักผู้โดยสาร ลูกเรือ และกระเป๋าถือขึ้นเครื่องทางสำนักบินจะใช้ค่าเฉลี่ยแบบเดียวกับที่สำรวจน้ำหนักผู้โดยสาร
อลาสแตร์ เจมส์ ผู้เชี่ยวชาญด้านการปรับปรุงการควบคุมน้ำหนักบรรทุกของสายการบินกล่าวในถ้อยแถลงว่า “เราเข้าใจว่าการขึ้นตาชั่งอาจสร้างความกังวลใจให้ใครหลายคน แต่เรายืนยันได้ว่าข้อมูลผู้โดยสารจะไม่รั่วไหลแน่นอน”
อย่างไรก็ตามการหาน้ำหนักค่าเฉลี่ยของแต่ละเที่ยวบิน แท้จริงแล้วตัวเลขดังกล่าวเป็นที่ต้องการของ สำนักงานการบินพลเรือน ซึ่งเป็นหน่วยงานเฝ้าระวังอุตสาหกรรมของประเทศ
",สายการบินนิวซีแลนด์ให้ผู้โดยสารเที่ยวบินระหว่างประเทศชั่งน้ำหนักก่อนขึ้นเครื่อง โดยจะถูกบันทึกโดยไม่ระบุชื่อในฐานข้อมูลและเก็บเป็นความลับ จะเก็บข้อมูลเป็นระยะเวลา 1 เดือน เพื่อให้นักบินสามารถทราบน้ำหนักและความสมดุลของเครื่องบินได้ดีขึ้นก่อนเครื่องขึ้น และยังช่วยพัฒนาการใช้เชื้อเพลิงได้อย่างมีประสิทธิภาพ ทางสายการบินจะชั่งน้ำหนักทุกอย่างที่อยู่บนเครื่องบิน โดยยืนยันได้ว่าข้อมูลผู้โดยสารจะไม่รั่วไหลแน่นอน และแท้จริงแล้วเป็นที่ต้องการของ สำนักงานการบินพลเรือน ซึ่งเป็นหน่วยงานเฝ้าระวังอุตสาหกรรมของประเทศ,
"นักวิจัยพบโรงงานรีไซเคิลแห่งหนึ่งในสหราชอาณาจักรปล่อยไมโครพลาสติกมากับน้ำเสียมากถึง 1,184 ตันต่อปี
ทีมวิศวกรสิ่งแวดล้อมแห่งมหาวิทยาลัย Strathclyde ในสกอตแลนด์ และมหาวิทยาลัย Dalhousie University Halifax ในแคนาดา พบว่าเทคนิคในการรีไซเคิลพลาสติกอาจนำไปสู่การเพิ่มไมโครพลาสติกในสิ่งแวดล้อมโดยไม่ตั้งใจ 
จากการเก็บตัวอย่างน้ำเสียจากโรงงานรีไซเคิลที่ทันสมัยแห่งหนึ่งในสหราชอาณาจักร โดยพบว่ามีไมโครพลาสติกเจือปนมาในน้ำเสียสูงถึง 13% ของพลาสติกที่ผ่านกระบวนการทั้งหมด
โดยประเมินได้ว่าน้ำเสีย 1 ลูกบาศก์เมตรจากโรงงานแห่งนี้มีไมโครพลาสติกเจือปนสูงถึง 75 พันล้านชิ้น อนุภาคพลาสติดส่วนใหญ่มีขนาดเล็กกว่า 10 ไมครอน โดยมากกว่า 80% มีขนาดเล็กกว่า 5 ไมครอน
จากการตรวจสอบระบบกรองสามารถกำจัดไมโครพลาสติกที่มีขนาด 5 – 40 ไมครอน นั่นเท่ากับว่าไมโครพลสติกที่มีขนาดเล็กกว่า 5 ไมครอนจะเล็ดลอดออกมาจากการกรองและถูกปล่อยทิ้งมากับน้ำเสียมากถึง 59-1,184 ตันต่อปี
ในกระบวนการรีไซเคิลนั้นจะเริ่มจากคัดแยก ล้างทำความสะอาดเป็นจำนวนหลายครั้ง และหั่นย่อยให้เป็นชิ้นเล็กๆ ก่อนนำเข้าสู่กระบวนการหลอมให้เป็นเม็ดพลาสติกเพื่อนำกลับไปใช้อีกครั้ง

นักวิจัยตั้งข้อสังเหตว่าในกระบวนการรีไซเคิล ตั้งแต่คัดแยก หั่น และอัดขึ้นรูปเป็นเม็ดพลาสติก ล้วนใช้แรงเสียดทานเชิงกล การขัดสี หรือวิธีการเทียบเท่า สามารถเพิ่มความเข้มข้นของไมโครพลาสติกในน้ำเสียของโรงงานได้ 
ผลการวิจัยยังพบว่าในอากาศรอบๆ โรงงานรีไซเคิลมีปริมาณอนุภาคไมโครพลาสติกขนาดเล็กกว่า 10 ไมครอนสูงถึง 61% ซึ่งอาจส่งผลกระทบต่อสุขภาพผู้อยู่อาศัยในบริเวณดังกล่าว
โรงงานแห่งนี้เป็นกรณีตัวอย่างที่ดีในการติดตั้งระบบกรองน้ำ ในขณะที่โรงงานรีไซเคิลหลายแห่งอาจไม่ทำเช่นนั้น ซึ่งการค้นพบนี้ชี้ให้เห็นถึงความจำเป็นเร่งด่วนในการปรับปรุงระบบการกรองของโรงงานรีไซเคิลพลาสติกและการวิจัยเพิ่มเติมเพื่อกำหนดขนาดของภัยคุกคามที่อาจเกิดขึ้นกับสุขภาพของมนุษย์และสิ่งแวดล้อม 
","นักวิจัยพบโรงงานรีไซเคิลแห่งหนึ่งในสหราชอาณาจักรปล่อยไมโครพลาสติกมากับน้ำเสียมากถึง 1,184 ตันต่อปี จากการเก็บตัวอย่างน้ำเสียจากโรงงานรีไซเคิล พบว่ามีไมโครพลาสติกเจือปนมาในน้ำเสียสูงถึง 13% ของพลาสติกที่ผ่านกระบวนการทั้งหมด นักวิจัยตั้งข้อสังเหตว่าในกระบวนการรีไซเคิล สามารถเพิ่มความเข้มข้นของไมโครพลาสติกในน้ำเสียของโรงงานได้ ผลการวิจัยยังพบว่าในอากาศรอบๆ โรงงานอาจส่งผลกระทบต่อสุขภาพผู้อยู่อาศัยในบริเวณดังกล่าว",
"จากการศึกษาใหม่ที่พบว่าจำนวนประชากรสัตว์กว่า 48% ของสายพันธุ์เสี่ยงต่อการสูญพันธุ์กำลังลดลงอย่างรวดเร็ว แนวโน้มกระจุกตัวในเขตร้อน
การศึกษาใหม่นำโดย Queen’s University Belfast (QUB) ได้ตรวจสอบความหนาแน่นของประชากรสัตว์ 70,000 สายพันธุ์ทั่วโลกครอบคลุมสัตว์สัตว์เลี้ยงลูกด้วยนม นก สัตว์เลื้อยคลาน สัตว์สะเทินน้ำสะเทินบก ปลา และแมลง ซึ่งเป็นกลุ่มสายพันธุ์ที่องค์การระหว่างประเทศ (IUCN) ได้จัดไว้อยู่ในประเภทบัญชีแดง (Red List) เสี่ยงต่อการสูญพันธุ์
โดยพบว่า 48% ของสายพันธุ์สัตว์ในกลุ่มดังกล่าวมีจำนวนประชากรลดลง ในขณะที่ 49% มีจำนวนคงที่และมีเพียง 3% เท่านั้นที่มีจำนวนเพิ่มขึ้น
ในทางภูมิศาสตร์ยังเผยให้เห็นว่าการลดลงของประชากรสัตว์เหล่านี้มีแนวโน้มที่จะกระจุกตัวอยู่ในเขตร้อน ซึ่งคาดได้เหตุผลหนึ่งมาจากการเปลี่ยนแปลงอย่างรวดเร็วของอุณหภูมิ ในขณะที่อัตราคงที่และเพิ่มขึ้นจะอยู่ในภูมิอากาศเขตอบอุ่น
นอกจากการเปลี่ยนแปลงของสภาพภูมิอากาศที่แล้ว อีกปัจจจัยที่ส่งผลให้ประชากรสัตว์ลดลงกว่าที่คาดไว้ มาจากการทำลายภูมิทัศน์ป่า เพื่อใช้ในการทำการเกษตร การขยายตัวของเมือง และถนนหนทางต่างๆ เพื่อรองรับวิถ๊ชีวิตของมนุษย์
แดเนียล พินเชออิรา-โดโนโซ หนึ่งในทีมวิจัยกล่าวว่าผลจากการศึกษาระบุว่า วิกฤตการสูญพันธุ์มันไม่ได้ขึ้นอยู่กับว่าสายพันธุ์สัตว์ในปัจจุบันจะถูกจำแนกว่าอยู่ในกลุ่มเสี่ยงสูญพันธุ์หรือไม่ แต่อยู่ที่ขนาดประชากรของพวกมันว่าจะลดลงอย่างรวดเร็วและต่อเนื่องหรือไม่
แดเนียล กล่าวเพิ่มเติมว่าการศึกษาครั้งนี้ถือเป็นการแจ้งเตือนภัย ที่แสดงให้เห็นว่า ‘วิกฤตการสูญพันธุ์’ ที่กำลังดำเนินอยู่นั้นรุนแรงกว่าที่คาดไว้และกว่าที่มันควรจะเป็น
","การศึกษาใหม่นำโดย QUB ได้ตรวจสอบความหนาแน่นของประชากรสัตว์ 70,000 สายพันธุ์ทั่วโลก ซึ่งเป็นกลุ่มสายพันธุ์ที่เสี่ยงต่อการสูญพันธุ์ โดยพบว่า 48% มีจำนวนประชากรลดลง ในขณะที่ 49% มีจำนวนคงที่และมีเพียง 3% เท่านั้นที่มีจำนวนเพิ่มขึ้น และการลดลงมีแนวโน้มที่จะกระจุกตัวอยู่ในเขตร้อน หนึ่งในทีมวิจัยกล่าวว่าผลจากการศึกษาระบุว่า วิกฤตการสูญพันธุ์อยู่ที่ขนาดประชากรว่าจะลดลงอย่างรวดเร็วและต่อเนื่องหรือไม่ การศึกษาครั้งนี้เป็นการแจ้งเตือนภัย ว่า ‘วิกฤตการสูญพันธุ์’ นั้นรุนแรงกว่าที่คาดไว้",
"การศึกษาใหม่พบนครนิวยอร์กกำลังจะจม ส่วนหนึ่งเกิดจากน้ำหนักกดทับของตึกสูงระฟ้า และระดับน้ำทะเลที่สูงขึ้น
นครนิวยอร์กเมืองที่ไม่เคยหลับใหลกำลังจะกลายเป็นอดีต หายไปจากแผนที่โลก จากการศึกษาทางธรณีวิทยาครั้งใหม่เตือนว่านอกจากระดับน้ำทะเลที่เพิ่มสูงขึ้น น้ำหนักของอาคารกว่า 1 ล้านหลังในนิวยอร์กคือปัจจัยหนึ่งที่กำลังเพิ่มแรงกดทับให้เมืองจมลงสู่ทะเล
จากการสร้างแบบจำลองทางภูมิศาสตร์เพื่อศึกษาแรงกดทับของอาคารบนพื้นหิน ดินเหนียว ทราย และตะกอนใต้พื้นนครนิวยอร์ก พบว่าในแต่ละปีอัตราการทรุดตัวลดลงโดยเฉลี่ย1-2 มิลลิเมตร โดยมีบางพื้นที่ของนิวยอร์กที่ลดลงเกือบ 2 เท่าของค่าเฉลี่ย
แม้ว่าการลดลง 1-2 มิลลิเมตรต่อปีอาจดูเหมือนไม่มากนัก แต่นักวิจัยเตือนว่าแรงกดทับของตึกมีผลให้นิวยอร์กเผชิญกับความท้าทายภัยน้ำท่วมที่เลวร้ายกว่าเดิม โดยเฉพาะอย่างยิ่งท่ามกลางระดับน้ำทะเลที่เพิ่มสูงขึ้น
นักวิจัยเสริมว่าความเสี่ยงต่อภัยคุกคามจากระดับน้ำทะเลที่สูงขึ้นของนครนิวยอร์กจะรุนแรงกว่าเมืองชายฝั่งมหาสมุทรแอตแลนติกของอเมริกาเหนือ 3-4 เท่าตัว จากการคำนวนแรงกดทับโครงสร้างของเมืองซึ่งมีน้ำหนักรวมกัน 1.68 ล้านล้านตัน หรือเทียบเท่าน้ำหนักช้าง 140 ล้านตัวโดยประมาณ
ในการศึกษานี้ได้คำนวณมวลสะสมของอาคารมากกว่า 1 ล้านหลังในนครนิวยอร์ก ซึ่งคิดเป็น 764,000,000,000 กิโลกรัม หรือ 1.68 ล้านล้านปอนด์ จากนั้นจึงแบ่งเมืองออกเป็นตารางสี่เหลี่ยมขนาด 100 x 100 เมตร และเปลี่ยนมวลอาคารให้เป็นแรงดันที่ลดลงโดยคำนึงถึงแรงดึงของแรงโน้มถ่วง
ทอม พาร์สันส์ นักธรณีฟิสิกส์ผู้นำการวิจัยกล่าวว่าปัญหาเมืองจมไม่ใช่เรื่องที่ต้องตื่นตระหนก แต่ควรตะหนักเพื่อเตรียมการรับมือผลกระทบความเสี่ยงจากน้ำท่วมที่มากขึ้นและระดับน้ำทะเลที่สูงขึ้น
นครนิวยอร์กไม่ใช่เมืองเดียวที่เผชิญความความเสี่ยงจมทะเล กรุงจาการ์ตาเมืองหลวงอินโดนีเซียก็เช่นกัน หากยังไม่มีการดำเนินการแก้ไขใดๆ หนึ่งในสามกรุงจาการ์ตาจะหายไปจากแผนที่โลกภายในปี 2593
Parsons กล่าวว่านิวยอร์กและเมืองชายฝั่งอื่น ๆ “ต้องได้รับการวางแผนสำหรับเรื่องนี้ หากคุณสัมผัสกับน้ำทะเลซ้ำๆ คุณสามารถกัดกร่อนเหล็ก ซึ่งเห็นได้ชัดว่าคุณไม่ต้องการ น้ำท่วมยังคร่าชีวิตผู้คนอีกด้วย ซึ่งน่าเป็นห่วงที่สุด”
ผลกระทบจากน้ำท่วมซ้ำๆ ยังส่งผลเสียต่อโครงสร้างอาคารในนิวยอร์ก เมื่อน้ำเกลือเข้าถึงฐานรากของอาคารถี่ขึ้น มันจะกัดกร่อนเหล็กและทำให้อาคารไม่มั่นคง ซึ่งเห็นได้ชัดว่าภัยจากน้ำท่วมไม่ได้คร่าชีวิตผู้คน เพียงอย่างเดียว แต่รวมถึงความเสี่ยงต่อการจมทะเลของเมืองด้วย
",จากการศึกษาทางธรณีวิทยา เตือนว่า น้ำหนักของอาคารกว่า 1 ล้านหลังในนิวยอร์กคือปัจจัยหนึ่งที่กำลังเพิ่มแรงกดทับให้เมืองจมลงสู่ทะเล โดยจากการสร้างแบบจำลองทางภูมิศาสตร์ พบว่าในแต่ละปีอัตราการทรุดตัวลดลงโดยเฉลี่ย 1-2 มิลลิเมตร ความเสี่ยงต่อภัยคุกคามจากระดับน้ำทะเลที่สูงขึ้นของนครนิวยอร์กจะรุนแรงกว่าเมืองชายฝั่งมหาสมุทรแอตแลนติกของอเมริกาเหนือ 3-4 เท่าตัว ทอม พาร์สันส์ นักธรณีฟิสิกส์ กล่าวว่าไม่ใช่เรื่องที่ต้องตื่นตระหนก แต่ควรตะหนักเพื่อเตรียมการรับมือผลกระทบ เมื่อน้ำเกลือเข้าถึงฐานรากของอาคารถี่ขึ้น มันจะกัดกร่อนเหล็กและทำให้อาคารไม่มั่นคง,
"รองเท้านวัตกรรมใหม่มีเทคโนโลยีตรวจวัดการเคลื่อนไหวเพื่อให้ผู้สวมใส่เข้าใจถึงร่างกายและปัญหาสุขภาพ และหลังใช้งานสามารถนำมารีไซเคิลได้ 100%
บริษัทรองเท้าบาลิสตัน (Baliston) เปิดตัวรองเท้า BALISTON BY STARCK ร้องเท้านวัตกรรมใหม่เพื่อสุขภาพรีไซเคิลได้ 100% ด้วยอกสิทธิ์เฉพาะโมดูลเซ็นเซอร์ที่ฝังในรองเท้า ใช้เก็บข้อมูลการเคลื่อนไหวผู้สวมใส่ ก่อนนำมาวิเคราะห์ให้เข้าใจเพิ่มเติมเกี่ยวกับร่างกายและข้อมูลเชิงลึกเฉพาะบุคคล โดยข้อมูลดังกล่าวนำมาใช้ออกแบบรองเท้าเฉพาะบุคคลเพื่อลดความเสี่ยงที่ก่อให้เกิดความเมื่อยล้า ปวดหลัง และการบาดเจ็บ
โมดูลเซ็นเซอร์ที่จะวัดข้อมูลทางชีวกลศาสตร์เกี่ยวกับคุณภาพของท่าทางและการเดิน (ความสมมาตร การวางท่า การนอนหงาย แรงขับ แรงกระแทกที่ส้นเท้า) และความเข้มข้นของกิจกรรมทางกาย (ความเร็ว จำนวนก้าว) จากนั้น AI ของโมดูลจะให้ข้อมูลเชิงลึกเกี่ยวกับ DNA การเดินของผู้สวมใส่ ผ่านทางแอปพลิเคชัน Baliston Connect
ข้อมูลนี้จะแปลงเป็นชุดการวิเคราะห์และคำแนะนำเฉพาะบุคคล ช่วยให้ผู้สวมใส่เข้าใจร่างกายของตน วิธีการเคลื่อนไหว และความหมาย นอกจากนี้ยังมีการใช้เทคโนโลยีวิเคราะห์การเดินขั้นสูงเพื่อช่วยจัดหาและออกแบบพื้นรองเท้าชั้นในเพื่อรองรับลักษณะการเดินของผู้สวมใส่แต่ละคน
วัสดุที่ใช้ทำจากชีวภาพ 5 ชนิด ได้แก่เส้นด้ายจากเมล็ดละหุ่ง, ผ้าฝ้ายออร์แกนิก, พลาสติกรีไซเคิล, Sugar Cane EVA ที่เป็นวัสดุรีไซเคิลจากอ้อย และยางกันลื่น และได้รับการออกแบบมาเพื่อตรวจสอบการเสื่อมสภาพของวัสดุกันกระแทก ทำให้รองเท้าทุกคู่ที่ผลิตโดยบริษัทสามารถเก็บรวบรวมเมื่อหมดอายุการใช้งานและนำไปรีไซเคิลได้ 100% เป้าหมายคือเพื่อให้แน่ใจว่ารองเท้าบาลิสตันจะไม่เป็นส่วนหนึ่งของจำนวน 2.5 หมื่นล้านคู่ที่ผลิตทุกปีและถูกทิ้งในที่ที่ก่อให้เกิดมลพิษต่อโลก
คอลเลกชัน BALISTON BY STARCK สร้างขึ้นจากแนวคิดที่ว่าความยั่งยืน ด้วยการออกแบบของดีไซน์เนอร์ชื่อดัง Philippe Starck เป็นคอลเลกชั่นที่มีเอกลักษณ์เฉพาะตัวและเป็นแบบ unisex ใส่ได้ทั้งหญิงและชาย มีให้เลือก 5 สี ซึ่งทำขึ้นสำหรับสมาชิกเพียง 5,000 คนเท่านั้น
","บริษัทรองเท้าบาลิสตัน เปิดตัวรองเท้าเพื่อสุขภาพรีไซเคิลได้ 100% มีโมดูลเซ็นเซอร์ที่ฝังในรองเท้า ตรวจวัดการเคลื่อนไหว เพื่อลดความเสี่ยงที่ก่อให้เกิดความเมื่อยล้า ปวดหลัง และการบาดเจ็บ จะให้ข้อมูลเชิงลึกเกี่ยวกับ DNA การเดินของผู้สวมใส่ ผ่านทางแอปพลิเคชัน ข้อมูลนี้จะแปลงเป็นชุดการวิเคราะห์และคำแนะนำเฉพาะบุคคล นอกจากยังสามารถช่วยจัดหาและออกแบบพื้นรองเท้าชั้นในเพื่อรองรับลักษณะการเดินของผู้สวมใส่แต่ละคน วัสดุที่ใช้ทำจากชีวภาพ 5 ชนิด ใส่ได้ทั้งหญิงและชาย มีให้เลือก 5 สี ซึ่งทำขึ้นสำหรับสมาชิกเพียง 5,000 คนเท่านั้น",
"‘ภัยแล้งฉับพลัน’ ความปกติใหม่จากอุณหภูมิโลกที่สูงขึ้น ส่งผลให้ความชื้นในดินลดต่ำลง และรูปแบบการเกิดฝนที่เปลี่ยนแปลงไปจากเดิม
โดยทั่วไปภัยแล้งเป็นปรากฏการณ์ระยะยาวที่เกิดขึ้นอย่างช้าๆ คงอยู่ได้นานแม้ฝนไม่ตก แต่ภาวะโลกร้อนในปัจจุบันกำลังเปลี่ยนสมการภัยแล้งให้เป็น ‘ภัยแล้งฉับพลัน’ ที่เกิดขึ้นได้แบบกระทันหันภายในเวลาไม่กี่สัปดาห์
แนวคิดเรื่องภัยแล้งฉับพลันเกิดขึ้นในช่วงต้นศตวรรษที่ 21 แต่ไม่ได้รับความสนใจจนกระทั่งปี 2555 ที่เกิดภัยแล้งรุนแรงในสหรัฐอเมริกา นำไปสู่ความสูญเสียทางเศรษฐกิจมากกว่า 30,000 ล้านดอลลาร์สหรัฐ
ตามรายงานการศึกษาซึ่งตีพิมพ์ในวารสาร Science นำโดยนักวิทยาศาสตร์ชาวจีนพบว่าภัยแล้งตามฤดูกาลพัฒนาเร็วขึ้นเป็นภัยแล้งแบบเฉียบพลันและอาจรุนแรงขึ้นในเวลาไม่กี่สัปดาห์
ทีมศึกษาได้จำแนกประเภทของภัยแล้งนอกฤดูว่าเป็นภัยแล้งแบบช้าๆ หรือฉับพลันจากการวิเคราะห์ข้อมูลสภาพอากาศจากดาวเทียมและการอ่านค่าความชื้นในพื้นดินระหว่างปี 2494 – 2557
จากนั้นคำนวณอัตราส่วนของภัยแล้งฉับพลันต่อภัยแล้งนอกฤดูกาลทั้งหมด รวมถึงความเร็วของการเกิดเพื่อดูว่ามีแนวโน้มทั่วโลกไปสู่ภัยแล้งฉับพลันหรือไม่
ซิง หยวน ผู้วิจัยหลักกล่าวกับเอเอฟพีว่าเมื่ออุณภูมิโลกสูงขึ้น ดินสูญเสียความชื้นอย่างรวดเร็ว พืชไม่มีเวลาพอจะปรับตัว และในบางพื้นที่มีฝนตกลดลงส่งผลให้เกิดภัยแล้งฉับพลันในหลายพื้นที่ ทั้งในยุโรป เอเชียเหนือ เอเชียตะวันออก ซาเฮล และชายฝั่งทะเลตะวันตกของอเมริกาใต้
นอกจากนี้ทีมวิจัยยังใช้แบบจำลองสภาพภูมิอากาศเพื่อคาดการณ์ว่าภัยแล้งฉับพลันจะเปลี่ยนแปลงอย่างไรภายใต้สถานการณ์การปล่อยก๊าซเรือนกระจกที่เป็นไปได้หลายประการ
ผลออกมาว่าแม้ว่าการปล่อยมลพิษจะอยู่ในระดับปานกลาง แต่ภัยแล้งฉับพลันจะยังคงเกิดขึ้นบ่อยในทุกภูมิภาค และหากโลกอยู่ภายใต้สถานการณ์ที่มีการปล่อยมลพิษระดับสูง แนวโน้มภัยแล้งก็จะรุนแรงมากขึ้น
ภัยแล้งฉับพลันกลายเป็นคือความปกติใหม่ที่เกิดขึ้นแล้วในหลายพื้นที่ทั่วโลก และเกิดขึ้นอย่างรวดเร็วอย่างน่าประหลาดใจ ซึ่งนักวิจัยเตือนว่าความเปลี่ยนแปลงอย่างรวดเร็วจะส่งผลให้มนุษย์มีเวลาน้อยในการปรับตัว เช่น การเปลี่ยนแหล่งน้ำหรือการเตรียมพร้อมสำหรับไฟป่า
“เราเชื่อว่าการลดการปล่อยมลพิษสามารถชะลอการเปลี่ยนแปลงนี้ได้” หยวนให้สัมภาษณ์กับเอเอฟพี
บทวิจารณ์โดยศาสตราจารย์เดวิด วอล์เกอร์ จาก Wageningen University  และ แอน แวน ลูน จาก Vrije Universiteit กล่าวว่าคำเตือนของการศึกษานี้ ควรได้รับการพิจารณาอย่างจริงจัง เนื่องจากภัยแล้งฉับพลัน อาจรุนแรงกว่าที่ศึกษาไว้
ทั้งคู่ยังเสริมด้วยว่าวิธีการตรวจจับภัยแล้งในปัจจุบัน ซึ่งมักจะเป็นการวิเคราะห์ข้อมูลแบบรายเดือนอาจไม่ทันการณ์ควรปรับปรุงดำเนินการในช่วงเวลาที่สั้นลงเนื่องจากการเพิ่มขึ้นของภัยแล้งฉับพลันซึ่งอาจสร้างและกระตุ้นผลลัพธ์ภายในเวลาไม่กี่สัปดาห์
",ภัยแล้งเป็นปรากฏการณ์ระยะยาวที่เกิดขึ้นอย่างช้าๆ แต่ภาวะโลกร้อนในปัจจุบันกำลังเปลี่ยนสมการภัยแล้งให้เป็น ‘ภัยแล้งฉับพลัน’ แนวคิดนี้เกิดขึ้นในช่วงต้นศตวรรษที่ 21 แต่ไม่ได้รับความสนใจจนกระทั่งปี 2555 ที่เกิดภัยแล้งรุนแรงในสหรัฐอเมริกา นักวิทยาศาสตร์ชาวจีนพบว่าภัยแล้งตามฤดูกาลพัฒนาเร็วขึ้นเป็นภัยแล้งแบบเฉียบพลันและอาจรุนแรงขึ้นในเวลาไม่กี่สัปดาห์ ซิง หยวน ผู้วิจัยหลักกล่าวกับเอเอฟพีว่าเมื่ออุณภูมิโลกสูงขึ้น ดินสูญเสียความชื้นอย่างรวดเร็ว นอกจากนี้ทีมวิจัยยังใช้แบบจำลองสภาพภูมิอากาศ ซึ่งผลออกมาว่าแม้ว่าการปล่อยมลพิษจะอยู่ในระดับปานกลาง แต่ภัยแล้งฉับพลันจะยังคงเกิดขึ้นบ่อยในทุกภูมิภาค  ซึ่งนักวิจัยเตือนว่าความเปลี่ยนแปลงอย่างรวดเร็วจะส่งผลให้มนุษย์มีเวลาน้อยในการปรับตัว,
"เกรตแบร์ริเออร์รีฟ (Great Barrier Reef) เป็นหนึ่งในสิ่งมหัศจรรย์ทางธรรมชาติของโลก แต่แนวปะการังที่สวยงามเหล่านี้กำลังถูกคุกคามจากหลายปัจจัย ทั้งจากสภาวะโลกร้อนที่ทำให้อุณหภูมิมหาสมุทรอุ่นขึ้น รวมทั้งถูกปลาดาวมงกุฎหนาม (COTS) กัดกิน ซึ่งปลาดาวมงกุฎชนิดนี้พบได้ทั่วภูมิภาคอินโด – แปซิฟิก
หลายๆ ฝ่ายพยายามช่วยกันหาทางออกให้สิ่งมหัศจรรย์ของโลก ล่าสุด เอเมเลีย เดสเบียนส์ (Amelia Desbiens) นักวิจัยจากมหาวิทยาลัยควีนส์แลนด์ พบว่า ปูแดง หรือ “Schizophrys aspera” มีความหิวกระหายปลาดาววัยอ่อน ดังนั้น ปูแดงตัวเล็กๆ สามารถช่วยหยุดปัญหาที่กำลังเผชิญกันอยู่ได้
เธอระบุว่า ปูแดงเป็นสัตว์นักล่าที่ดีที่สุดชนิดหนึ่งของ COTS และอาจเป็นกันชนตามธรรมชาติ (Buffer Zone) ต่อการระบาดในอนาคตตามแนวปะการัง
สำหรับ เกรตแบร์ริเออร์รีฟถูกทำลายจนเสื่อมสภาพลงอย่างรวดเร็วในช่วงหลายทศวรรษที่ผ่านมา โดยปีที่แล้วถูกระบุไว้ในรายชื่อมรดกโลกที่ตกอยู่ในอันตราย ทางองค์การยูเนสโก, ศูนย์มรดกโลก และ International Union for Conservation of  Nature แนะนำให้แนวปะการังที่มียาวถึง 2,300 กิโลเมตร ในฝั่งตะวันออกเฉียงเหนือของออสเตรเลีย และเป็นระบบนิเวศแนวปะการังที่ใหญ่ที่สุดในโลกต้องได้รับการฟื้นฟู
เกรตแบร์ริเออร์รีฟได้รับยกย่องให้เป็นหนึ่งในมรดกโลกโดยองค์การยูเนสโก เมื่อปี 2524 แต่หลังจากนั้นเริ่มมีปัจจัยคุกคามหลายด้านและถูกระบุให้ได้รับการฟื้นฟู ปัจจัยที่ว่า อาทิ คลื่นความร้อนใต้น้ำและพายุไซโคลน รวมทั้งเคยเกิดการฟอกขาวครั้งใหญ่มาแล้ว 3 ครั้ง ในรอบ 5 ปีที่ผ่านมา ซึ่งสาเหตุจากหลายปัจจัยเหล่านั้นได้ทำลายแนวปะการังบางส่วนจากทั้งหมด 3,000 แห่งของเกรตแบร์ริเออร์รีฟจนเข้าสู่สถานะ “ล่มสลาย”
ปลาดาวมงกุฎหนามเป็นอีกหนึ่งภัยคุกคาม โดยรัฐบาลออสเตรเลียประเมินว่า ผู้ล่าเหล่านี้มีส่วนทำให้ปะการังลดลงประมาณ 42% ระหว่างปี 2528-2555 ปลาดาวมงกุฎมีแขนมากถึง 21 ข้าง รังไข่มากกว่า 600 ข้าง และมีหนามปลายแหลมเป็นร้อยที่มีพิษ และที่สำคัญมันสามารถกินปะการังได้ 10 ตารางเมตรต่อปี และมีจำนวนมากนับล้านตัว
นักวิจัยของมหาวิทยาลัยควีนส์แลนด์ได้ทดสอบความอยากอาหารของปู กุ้ง หนอน หอยทาก และปลาขนาดเล็กกว่า 100 สายพันธุ์โดยพบว่า ปูแดงเป็นสัตว์นักล่าที่บริโภค COTS อย่างสม่ำเสมอมากที่สุด โดยคิดเป็น 89% ของการทดลองให้อาหาร นั่นเท่ากับความหิวกระหายของปูแดงแต่ละตัวที่กินปลาดาวมากกว่า 5 ตัวต่อวัน เป็นคำอธิบายได้ว่า ทำไมแนวปะการังบางส่วนจึงได้รับอันตราย และบริเวณใกล้เคียงทำไมไม่ถูกทำลาย
",เกรตแบร์ริเออร์รีฟ หนึ่งในสิ่งมหัศจรรย์ทางธรรมชาติของโลก กำลังถูกคุกคามจากหลายปัจจัย เป็นระบบนิเวศแนวปะการังที่ใหญ่ที่สุดในโลกต้องได้รับการฟื้นฟู ปลาดาวมงกุฎหนามเป็นอีกหนึ่งภัยคุกคามมีส่วนทำให้ปะการังลดลงประมาณ 42% เอเมเลีย เดสเบียนส์ นักวิจัยจากมหาวิทยาลัยควีนส์แลนด์ พบว่า ปูแดง สามารถช่วยหยุดปัญหาที่กำลังเผชิญกันอยู่ได้ จากการทดสอบความอยากอาหารพบว่า ปูแดงเป็นสัตว์นักล่าที่บริโภคปลาดาวมงกุฎหนาม อย่างสม่ำเสมอมากที่สุด,
"อุณหภูมิพื้นผิวมหาสมุทรทั่วโลกแตะ 21.1°C สูงที่สุดนับตั้งแต่เริ่มมีการบันทึก ซึ่งเป็นสัญญาณบ่งชี้ปลายปีนี้อาจเกิดปรากฏการณ์เอลนีโญขึ้นในมหาสมุทรแปซิฟิก
ตามบันทึกของ Climate Reanalyzer เว็บไซต์ที่รวบรวมและวิเคราะข้อมูลอุณภูมิต่างๆ ของโลก ภายใต้การดูและของ สถาบัน Climate Change มหาวิทยาลัยเมน สหรัฐอเมริกา ระบุว่าอุณหภูมิพื้นผิวน้ำทะเลรายวันตั้งแต่วันที่ 1 เม.ย. อุณหภูมิพื้นผิวมหาสมุทรทั่วโลกสูงถึง 21.1°C และต่อเนื่องจนถึงวันที่ 6 เม.ย. ซึ่งสูงกว่าสถิติเดิมที่เคยบันทึกไว้ในปี 2016 ที่ 21.0°C
ศ.แมทธิว อิงแลนด์ นักวิทยาศาสตร์มหาวิทยาลัยนิวเซาท์เวลส์บอกกับ The Guardian ว่าความร้อนของพื้นผิวมหาสมุทรที่เพิ่มขึ้นนั้นเป็นสัญญาณบ่งชี้ว่าในช่วงปลายปีนี้อาจเกิดปรากฏการณ์เอลนีโญขึ้นในมหาสมุทรแปซิฟิก และปรากฎการณ์ 3 ปีของลานีญาได้ยุติลงแล้ว
ปรากฏการณ์ลานีญานั้นเกิดขึ้นตั้งแต่เดือนกันยายน 2020 ต่อเนื่องจนถึงเดือนมีนาคมที่ผ่านมา ส่งผลให้เกิดฝนตกหนักและอากาศหนาวเย็นกว่าปกติในหลายประเทศของแถบมหาสมุทรแปซิฟิกดังที่ปรากฏเป็นข่าวน้ำท่วมหรือภัยหนาว
สภาวะหยุดนิ่งเป็นกลางทางภูมิอากาศที่เป็นอยู่ ถือเป็นเรื่องปกติที่เกิดขึ้นระหว่างการสับเปลี่ยนไปมาของปรากฏการณ์เอลนีโญ และลานีญา
ไมค์ แมคฟาเดน นักวิทยาศาสตร์ของ National Oceanic and Atmospheric Administration กล่าวกับ The Guardian ว่า ปรากฏการณ์ลานีญาล่าสุดได้สิ้นสุดลงแล้ว ช่วงเวลาความหนาวเย็นยาวนานจากลานีญาที่เกิดขึ้นช่วยนี้ทำให้อุณหภูมิเฉลี่ยพื้นผิวโลกลดลงแม้จะมีการปล่อยก๊าซเรือนกระจกเพิ่มขึ้นก็ตาม
“แต่ตอนนี้มันจบลงแล้ว เราน่าจะเห็นสัญญาณการเปลี่ยนแปลงของสภาพอากาศที่ดังและชัดเจนขึ้น” ไมค์กล่าว
อุณหภูมิพื้นผิวมหาสมุทรที่อุ่นขึ้นอาจหมายถึงคลื่นความร้อนในทะเลมากขึ้นไม่เพียงแต่ทำให้อุณหภูมิบนบกสูงขึ้นตามเท่านั้นแต่นำไปสู่ผลกระทบด้านลบหลายประการ ตั้งแต่น้ำแข็งละลายและการเพิ่มขึ้นของระดับน้ำทะเล ไปจนถึงพายุที่รุนแรงขึ้นและความเสี่ยงต่อสิ่งมีชีวิตในทะเล รวมถึงเหตุการณ์ปะการังฟอกขาว
",อุณหภูมิพื้นผิวมหาสมุทรทั่วโลกแตะ 21.1°C สูงที่สุด ตามที่เคยบันทึกของ Climate Reanalyzer เป็นสัญญาณบ่งชี้ว่าในช่วงปลายปีนี้อาจเกิดปรากฏการณ์เอลนีโญขึ้นในมหาสมุทรแปซิฟิกและปรากฎการณ์ 3 ปีของลานีญาที่ส่งผลให้เกิดฝนตกหนักและอากาศหนาวเย็น ได้ยุติลงแล้ว อุณหภูมิพื้นผิวมหาสมุทรที่อุ่นขึ้นนี้นำไปสู่ผลกระทบด้านลบหลายประการ ตั้งแต่น้ำแข็งละลายและการเพิ่มขึ้นของระดับน้ำทะเล,
"ผลการศึกษาใหม่พบการสัมผัส PM2.5 ที่เพิ่มขึ้นเพียงเล็กน้อยสามารถเพิ่มความเสี่ยงในการเกิดภาวะสมองเสื่อมได้ 
การศึกษาดังกล่าวได้รับการตีเผยแพร่ในวารสารทางการแพทย์ BMJ โดยนักวิจัยโรงเรียนแพทย์ฮาร์วาร์ด ถือเป็นการศึกษาความเชื่อมโยงระหว่างสภาวะทางระบบประสาทและการสัมผัสกับ PM2.5 ที่ครอบคลุมมากที่สุด
ภาวะสมองเสื่อมคือความถดถอยในการทำงานของสมองซึ่งเกิดจากการสูญเสียเซลล์สมอง โดยโรคที่พบได้มากที่สุดในปัจจุบันคือโรคอัลไซเมอร์ 
การศึกษานี้ได้เก็บข้อมูลระยะยาวของกลุ่มตัวอย่างอเมริกันที่อายุมากกว่า 18 ปีขึ้นไป โดยพิจารณาความสัมพันธ์ระหว่างมลพิษอากาศและภาวะสมองเสื่อม จากการศึกษาพบว่ากลุ่มตัวอย่างที่พบความเสี่ยงสูงในการเกิดภาวะสมองเสื่อมสัมผัส PM 2.5 สูงกว่าอีกกลุ่ม 
ผลการศึกษาสรุปได้ว่าทุก 2 ไมโครกรัมต่อลูกบาศก์เมตรของ PM2.5 ที่เพิ่มขึ้นต่อปี ส่งผลให้เความเสี่ยงการเกิดภาวะสมองเสื่อมเพิ่มขึ้น 17% 
Marc Weisskopf ศาสตราจารย์ด้านระบาดวิทยาและสรีรวิทยาสิ่งแวดล้อมแห่งมหาวิทยาลัยฮาร์วาร์ดหนึ่งในทีมศึกษากล่าวว่า แม้ PM2.5 จะเพิ่มเพียงเล็กน้อยก็สามารถเพิ่มความเสี่ยงต่อภาวะสมองเสื่อมได้ นี่แสดงให้เห็นว่ารัฐบาลจำเป็นต้องปรับปรุงเกณฑ์เฉลี่ยมลพิษอากาศรายปีใหม่จากเดิม 12 ไมโครกรัมต่อลูกบาศก์เมตร เป็น 9 หรือ 10 ไมโครกรัมต่อลูกบาศก์เมตร
การศึกษาชิ้นใหม่นี้ชี้ให้เห็นว่า PM2.5 ไม่ได้เพิ่มความเสี่ยงแค่มะเร็งปอด โรคหัวใจ และจิตเวช แต่ยังเพิ่มความเสี่ยงต่อการเกิดภาวะสมองเสื่อมได้อีกด้วย
สำหรับประเทศไทยค่าเฉลี่ย PM 2.5 รายปีปรับจากเดิม 25 ไมโครกรัมต่อลูกบาศก์เมตร เป็น 15 ไมโครกรัมต่อลูกบาศก์เมตร
",ผลการศึกษาใหม่ได้รับการตีเผยแพร่ในวารสารทางการแพทย์ BMJ โดยนักวิจัยโรงเรียนแพทย์ฮาร์วาร์ด ได้เก็บข้อมูลระยะยาวของกลุ่มตัวอย่างอเมริกันที่อายุมากกว่า 18 ปีขึ้นไป Marc Weisskopf กล่าวว่า แม้ PM2.5 จะเพิ่มเพียงเล็กน้อยก็สามารถเพิ่มความเสี่ยงต่อภาวะสมองเสื่อมได้,
"นักวิทยาศาสตร์เพาะเซลล์
ปลาหมึกและหมึกยักษ์เป็นที่ทราบกันดีว่ามีคุณสมบัติพิเศษในการพรางตัวเข้ากับสภาพแวดล้อมเพื่อหลบเลี่ยงผู้ล่าหรือเหยื่อ หลายปีที่ผ่านมานักวิจัยได้พยายามเพาะเลี้ยงเซลล์ปลาหมึกในห้องแล็บ เพื่อค้นหาโครงสร้างของคุณสมบัติโปร่งใสของปลาหมึกแต่ไม่เป็นผลสำเร็จ
กระทั่งล่าสุดทีมนักวิจัยได้ปรับวิธีการใหม่ โดยจำลอง (replicate) ความโปร่งใสที่ปรับได้จากเซลล์ผิวหนังของปลาหมึกในเซลล์ของสัตว์เลี้ยงลูกด้วยนม ซึ่งปรากฎว่าวิธีนี้สามารถเพาะเลี้ยงเซลล์ผิวหนังที่ปรับความโปร่งใสของปลาหมึกได้ งานวิจัยนี้ไม่เพียงทำให้กระจ่างเกี่ยวกับชีววิทยาพื้นฐานของปลาหมึกเท่านั้น แต่ยังนำไปสู่วิธีที่ดียิ่งขึ้นในการถ่ายภาพเซลล์หลายชนิด
ความโปร่งใสที่ปลาหมึกพัฒนาปรับเปลี่ยนได้มาจากโครมาโตฟอร์ เซลล์ที่สร้างเม็ดสีที่อยู่ใต้ผิวหนังควบคุมโดยกล้ามเนื้อ ทำงานโดยการหดและขยายถุงเม็ดสีเพื่อทำให้มองเห็นสีได้มากขึ้นหรือน้อยลง แต่ปัญหาของโครมาโตฟอร์คือไม่สามารถทำงานเดี่ยวๆ ได้ เพราะเม็ดสีสร้างมีเพียงสีดำ น้ำตาล ส้ม แดง หรือเหลืองเท่านั้น
นักวิจัยจึงมุ่งไปที่ ลิวโคฟอร์ (leucophores) เซลล์ผิวหนังที่ทำให้เกิดการเปลี่ยนสีของโครงสร้างผ่านโปรตีนที่เรียกว่าสารสะท้อนแสงที่เกาะกลุ่มกันเพื่อสร้างอนุภาคนาโนที่สะท้อนแสงกลับที่ความยาวคลื่นต่างกัน สีที่สะท้อนแสงยังปรากฏแตกต่างกันไปขึ้นอยู่กับมุมที่สังเกต
ลิวโคฟอร์เป็นเซลล์ใช้โปรตีนวิเศษที่รู้จักกันในชื่อ ‘รีเฟลกติน’ เพื่อกระจายแสงรอบๆ ตัวเอง ด้วยเหตุนี้ปลาหมึกจึงพรางตัวจากผู้ล่าอย่างฉลามได้
ในการทดลองนักวิจัยได้เพาะเลี้ยงเซลล์มนุษย์ซึ่งมียีนที่สร้างความโปร่งใสจากปลาหมึก และเพื่อให้เซลล์มนุษย์ผลิตสารสะท้อนแสง นักวิจัยได้เติมเกลือลงไป ด้วยเหตุนี้เซลล์ของมนุษย์จึงเริ่มรวมตัวกันเป็นอนุภาคนาโน นักวิจัยกล่าวว่าการควบคุมปริมาณเกลือช่วยทำให้เซลล์มนุษย์ปรับความโปร่งใสได้
อย่าเพิ่งตื่นเต้นไป มนุษย์ล่องหนยังไม่กลายเป็นจริงในเร็วๆ นี้ เป้าหมายของการวิจัยนี้คือเพื่อให้นักวิทยาศาสตร์ได้พัฒนาความเข้าใจที่ดีขึ้นเกี่ยวกับเซลล์ผิวหนังของปลาหมึกเพื่อช่วยในการแก้ปัญหาที่เป็นนวัตกรรมใหม่
Atrouli Chatterjee หนึ่งในผู้นำการวิจัย ระบุว่าการวิจัยนี้ได้แรงบันดาลใจจากทั้งการคาดเดาทางปรัชญา นิยายวิทยาศาสตร์ และงานวิจัยทางวิชาการมากมาย แต่โครงการนี้จัดอยู่ในขอบเขตของวิทยาศาสตร์ โดยมีศูนย์กลางอยู่ที่การออกแบบและวิศวกรรมระบบเซลล์และเนื้อเยื่อที่มีคุณสมบัติที่ควบคุมได้สำหรับการส่ง การสะท้อน และการดูดซับแสง
",ปลาหมึกและหมึกยักษ์มีคุณสมบัติพิเศษในการพรางตัวเข้ากับสภาพแวดล้อม ล่าสุดทีมนักวิจัยได้จำลองความโปร่งใสที่ปรับได้จากเซลล์ผิวหนังของปลาหมึกในเซลล์ของสัตว์เลี้ยงลูกด้วยนม ปรากฎว่าวิธีนี้สามารถเพาะเลี้ยงเซลล์ได้ นำไปสู่วิธีที่ดียิ่งขึ้นในการถ่ายภาพเซลล์หลายชนิด นักวิจัยจึงมุ่งไปที่ ลิวโคฟอร์ รู้จักกันในชื่อ ‘รีเฟลกติน’ เซลล์ผิวหนังที่ทำให้เกิดการเปลี่ยนสีของโครงสร้างผ่านโปรตีนที่เรียกว่าสารสะท้อนแสง การทดลองนักวิจัยได้เพาะเลี้ยงเซลล์มนุษย์ซึ่งมียีนที่สร้างความโปร่งใสจากปลาหมึก  แต่เป้าหมายของการวิจัยนี้คือเพื่อให้นักวิทยาศาสตร์ได้พัฒนาความเข้าใจที่ดีขึ้นเกี่ยวกับเซลล์ผิวหนังของปลาหมึก Atrouli Chatterjee ระบุว่า ศูนย์กลางอยู่ที่การออกแบบและวิศวกรรมระบบเซลล์และเนื้อเยื่อที่มีคุณสมบัติที่ควบคุมได้สำหรับการส่ง การสะท้อน และการดูดซับแสง,
"นักวิจัยจากมหาวิทยาลัยเกนต์ ระบุว่าป่าฝนเขตสงวนชีวมณฑลของยูเนสโกในสาธารณรัฐประชาธิปไตยคองโกจะกลายเป็นแหล่งกักเก็บคาร์บอนอันดับหนึ่งที่สำคัญสุดในโลก แทนที่ป่าแอมะซอนในอเมริกาใต้
ตุลาคม 2020 นักวิจัยจากมหาวิทยาลัยเกนต์ เบลเยี่ยม ได้ทำการสร้างหอคอยตรวจวัดสภาพภูมิอากาศ สูง 57 เมตร ในป่าฝนของคองโก เพื่อตรวจวัดความสามารถในการดูดซับและปล่อยคาร์บอนไดออกไซด์ ก่อนนำผลลัพธ์ทั้งหมดมาคำนวนปริมาณคาร์บอนไดออกไซด์ที่ป่าฝนดูดซับและกักเก็บไว้ได้ในแต่ละปี
แม้การคำนวณยังไม่ได้ข้อสรุปแน่ชัด แต่จากข้อมูลเบื้องต้นแสดงให้เห็นว่า 1 เฮกตาร์ หรือ 10,000 ตารางเมตรของป่าฝนคองโกมีอัตราการดูดซับคาร์บอนไดออกไซด์ อยู่ที่ 5 ตัน ต่อปี ซึ่งมากกว่าความสามารถในการดูดซับคาร์บอนไดออกไซด์ ในป่าแอมะซอน
โดยธรรมชาติในระหว่างกระบวนการสังเคราะห์แสงต้นไม้จะดูดซับก๊าซคาร์บอนไดออกไซด์จากชั้นบรรยากาศตามธรรมชาติ และปล่อยออกทางรากและลำต้น แต่ปริมาณในการปล่อยจะน้อยมากเมื่อเทียบกับปริมาณที่กักเก็บไว้ เว้นแต่ไม้ต้นนั้นถูกตัดทำลาย
ทุกปีป่าไม้ทั่วโลกจะดูดซับคาร์บอนไดออกไซด์สุทธิ 7.6 พันล้านเมตริกตัน จากการวิจัยพบว่าป่าไม้ของโลกกักเก็บคาร์บอนไดออกไซด์มากได้เป็นสองเท่ากว่าที่ปล่อยออกมาระหว่างปี 2544-2562 แต่หากการตัดไม้ทวีความรุนแรงขึ้น ความสมดุลนี้จะเปลี่ยนไป
ลุ่มแม่น้ำแอมะซอนดูดซับคาร์บอนไดออกไซด์ประมาณ 1.2 พันล้านตันต่อปี ซึ่งมากกว่าปริมาณคาร์บอนไดออกไซด์ที่ถูกปล่อยออกมาจากการตัดไม้ทำลายป่า 1.1 พันล้านตัน
มีการสร้างหอหอคอยตรวจวัดสภาพภูมิอากาศที่คล้ายกันมากกว่าพันแห่งทั่วโลก อย่างเช่นในป่าฝนแอมะซอนมีประมาณ 15 แห่ง แต่ในป่าฝนน้ำคองโกไม่มีเลย แม้ว่าจะเป็นป่าเขตร้อนที่ใหญ่เป็นอันดับสองของของโลกรองจากอเมซอนก็ตาม
",ตุลาคม 2020 นักวิจัยจากมหาวิทยาลัยเกนต์ เบลเยี่ยม ได้ทำการสร้างหอคอยตรวจวัดสภาพภูมิอากาศ ในป่าฝนของคองโก จากข้อมูลเบื้องต้นแสดงให้เห็นว่า ป่าฝนคองโกมีอัตราการดูดซับคาร์บอนไดออกไซด์ มากกว่าความสามารถในการดูดซับคาร์บอนไดออกไซด์ ในป่าแอมะซอน โดยธรรมชาติในระหว่างกระบวนการสังเคราะห์แสงต้นไม้จะดูดซับก๊าซคาร์บอนไดออกไซด์จากชั้นบรรยากาศตามธรรมชาติ จากการวิจัยพบว่าป่าไม้ของโลกกักเก็บคาร์บอนไดออกไซด์มากได้เป็นสองเท่ากว่าที่ปล่อยออกมาระหว่างปี 2544-2562 แต่หากการตัดไม้ทวีความรุนแรงขึ้น ความสมดุลนี้จะเปลี่ยนไป,
"นักวิทยาศาสตร์ชาวญี่ปุ่นค้นพบกล้วยไม้สายพันธุ์ใหม่ ตัวดอกมีลักษณะคล้ายกระจก
นักวิจัยจากมหาวิทยาลัยโกเบใช้เวลานานกว่า 10 ปี เพื่อยืนยันว่ากล้วยไม้ที่พบเห็นในสวนสาธารณะคือกล้วยไม้สายพันธุ์ใหม่ที่ยังไม่เคยเป็นที่รู้จักมาก่อน 
กล้วยไม้สายพันธุ์ใหม่นี้มีชื่อว่า ‘Spiranthes Hachijoensis’ กลับดอกมีสีชมพูอมม่วงไล่เฉดเข้มไปอ่อนจนเป็นสีขาว ลักษณะเด่นคือพื้นผิวของตัวดอกและใบคล้ายงานประติมากรรมที่ทำจากวัสดุประเภทแก้ว
กล้วยไม้ชนิดดังกล่าวสามารถพบเห็นได้ทั่วไปตามสวนสาธารณะ โดยผู้คนส่วนใหญ่คิดว่าเป็นกล้วยไม้อีกชนิดในวงศ์ Spiranthes ที่เชื่อกันว่ามีอยู่เพียงชนิดเดียวในประเทศญี่ปุ่น
Spiranthes หรือที่รู้จักกันในชื่อปอยผมนารี’ (Lady’s tresses) เป็นสายพันธุ์กล้วยไม้ที่คนญี่ปุ่นคุ้นเคยมากที่สุด ทั้งยังเคยปรากฏชื่อในบทกวี “Manyoshu” กวีนิพนธ์ที่เก่าแก่ที่สุดของญี่ปุ่นในศตวรรษที่ 8
ส่วนชื่อ Hachijoensis ถูกตั้งขึ้นตามชื่อเกาะฮาจิโจจิมะของโตเกียว ซึ่งเป็นสถานที่ที่พบกล้วยไม้ได้เป็นจำนวนมาก ซึ่งการค้นพบนี้ได้รับการประกาศในวารสาร Journal of Plant Research เมื่อสัปดาห์ที่ผ่านมา
“เป็นเรื่องน่าประหลาดใจที่ค้นพบ Spiranthes สายพันธุ์ใหม่ ซึ่งพบเห็นได้ทั่วไปในสวนสาธารณะ สวนหย่อม และตามกระถางต้นไม้” เคนจิ ซุเอตสึงุ หัวหน้านักวิจัยกล่าวกับเอเอฟพีเมื่อวันพฤหัสบดี
 “ด้วยรูปลักษณ์ที่แปลกตาและดอกที่บานสะพรั่งสวยงามซึ่งคล้ายกับงานแก้ว ทำให้ดอกไม้นี้เป็นที่รักของผู้คนมาช้านาน” เคนจิกล่าวเสริม
",นักวิทยาศาสตร์ชาวญี่ปุ่นค้นพบกล้วยไม้สายพันธุ์ใหม่ ตัวดอกมีลักษณะคล้ายกระจก โดยใช้เวลานานกว่า 10 ปี เพื่อยืนยันว่าเป็นกล้วยไม้สายพันธุ์ใหม่ที่ยังไม่เคยเป็นที่รู้จักมาก่อน มีชื่อว่า ‘Spiranthes Hachijoensis’ ดอกมีสีชมพูอมม่วงไล่เฉดเข้มไปอ่อนจนเป็นสีขาว ผู้คนส่วนใหญ่คิดว่าเป็นกล้วยไม้อีกชนิดในวงศ์ Spiranthes ที่เชื่อกันว่ามีอยู่เพียงชนิดเดียวในประเทศญี่ปุ่น และ Hachijoensis ถูกตั้งขึ้นตามชื่อเกาะฮาจิโจจิมะของโตเกียว,
"มีการศึกษาที่ชี้ให้เห็นว่าการได้รับสาร BPA อาจนำไปสู่ปัญหาต่างๆ เช่น โรคหัวใจ ภาวะมีบุตรยาก เบาหวาน และปัญหาพัฒนาการในเด็ก ด้วยเหตุนี้ เราจึงเห็นผลิตภัณฑ์มากมายระบุว่า “ปลอดสาร BPA” ในขณะที่ยังมีบรรจุภัณฑ์อีกหลายชนิที่ยังไม่สามารถเลี่ยงสาร BPA ได้
BPA (Bisphenol-A) เป็นสารเคมีทางอุตสาหกรรมที่ใช้ในการผลิตพลาสติก เช่นภาชนะบรรจุอาหาร ขวดนมเด็ก ขวดน้ำพลาสติก รวมไปถึงใช้เคลือบด้านในของบรรจุภัณฑ์อาหารที่เป็นโลหะ เช่น อาหารประป๋อง เพื่อป้องกันการกัดกร่อนของโลหะ และป้องกันไม่ให้อาหารเกาะติดด้านในภาชนะ
บรรจุภัณฑ์กลุ่มดังกล่าวหากได้รับความร้อนอาจทำให้ BPA รั่วไหลออกจากภาชนะและปนเปื้อนกับอาหารหรือเครื่องดื่ม และเมื่อเราบริโภคอาหารที่มีการปนเปื้อนของสาร BPA อาจนำไปสู่ปัญหาต่างๆ เช่น ในกรณีหญิงตั้งครรภ์อาจเสี่ยงต่อภาวะแท้ง ในผู้ชายอาจทำให้สมรรถภาพทางเพศลดลง หรือในเด็กอาจส่งผลต่อเซลล์สมอง ระบบประสาทและการเรียนรู้ของเด็ก
จากผลการศึกษานำโดยนักวิจัยจากสถาบันพืชสวนกึ่งเขตร้อนและเมดิเตอร์เรเนียน La Mayora ของสเปน ได้นำกากมะเขือเทศ เช่น ผิว เมล็ด และก้าน ซึ่งเป็นของเสียทางการเกษตร มาทำให้แห้งและบดให้เป็นผง ก่อนจะนำผงกากมะเขือเทศไปผสมกับสารละลายโซเดียมไฮดรอกไซด์และกรองสารละลายนั้นซ้ำๆ เพื่อกำจัดโซเดียมไฮดรอกไซด์ออกจนเหลือสารประกอบคล้ายขี้ผึ้งที่เรียกว่า ‘ลิพิด’ ซึ่งเป็นสารชีวโมเลกุลที่ไม่ละลายในน้ำ
จากนั้นทดลองนำลิพิดกากมะเขือเทศผสมลงในสารละลายเอทิลแอลกอฮอล์เคลือบลงบนอะลูมิเนียม เหล็กปลอดดีบุก และเหล็กเคลือบดีบุก ก่อนนำไปแช่อยู่ในน้ำเค็มเป็นเวลา 170 ชั่วโมง ผลการทดลองพิสูจน์ได้ว่าการเคลือบดังกล่าวมีประสิทธิภาพในการปกป้องภาชนะเคลือบ โดยเฉพาะกับอลูมิเนียม 
ต่อจากนี้จะวางแผนทดสอบเคลือบบนกระป๋องจริงที่บรรจุอาหารหลากหลายชนิด “เราจะนำซอสมะเขือเทศ ทูน่า และอาหารอื่น ๆ ที่มักจะขายในกระป๋อง และเราจะฆ่าเชื้อมัน ใส่ในกระป๋อง และตรวจสอบว่ามันทนต่อสภาพจริงหรือไม่” Alejandro Heredia นักวิจัยกล่าว
",BPA เป็นสารเคมีทางอุตสาหกรรมที่ใช้ในการผลิตพลาสติก เพื่อป้องกันการกัดกร่อนของโลหะ และป้องกันไม่ให้อาหารเกาะติดด้านในภาชนะ ซึ่งอาจนำไปสู่ปัญหาต่างๆ และปัญหาพัฒนาการในเด็ก หากได้รับความร้อนอาจทำให้ BPA รั่วไหลออกจากภาชนะและปนเปื้อนกับอาหาร จากผลการศึกษานำโดยนักวิจัยจากสถาบันพืชสวนกึ่งเขตร้อนและเมดิเตอร์เรเนียน La Mayora ของสเปน ได้นำกากมะเขือเทศ  มาทำเป็นสารประกอบคล้ายขี้ผึ้งที่เรียกว่า ‘ลิพิด’ แล้วผสมลงในสารละลายเอทิลแอลกอฮอล์ใช้เคลือบ ผลการทดลองพิสูจน์ได้ว่ามีประสิทธิภาพในการปกป้องภาชนะเคลือบ โดยเฉพาะกับอลูมิเนียม,
"วัสดุแนวคิดใหม่ของไทย แผ่นไม้เทียมจากกล่องนม
ลุงเห็นวัสดุตัวนี้ผ่านๆ ตอนแรกนึกถึงโครงการหลังคาเขียว / กล่องวิเศษ ที่รับบริจาคกล่องเครื่องดื่มแล้วนำไปทำหลังคากับโต๊ะนักเรียน ฯลฯ แต่ดูไปดูมาไม่ใช่นี่นา ตัวนี้เป็นอีกแบบนึงแหละ
ปูพื้นเร็วๆ ก่อนคือ ตัวกล่องเครื่องดื่ม ทำมาจากวัสดุ 3 ชนิดได้แก่ กระดาษ พลาสติกPE และอลูมิเนียมฟอยล์ ซึ่งกระดาษมีสัดส่วนเยอะที่สุดประมาณ 75% โดยมวล แต่เนื่องด้วยมันผสานกับวัสดุอื่นเป็นชั้นๆ ทำให้มันรีไซเคิลได้ยาก ในประเทศไทยเท่าที่ทราบ จึงมีเพียงแค่สองโรงงานที่รับรีไซเคิลกล่องเครื่องดื่มเอาเยื่อกระดาษออกมา เหลือเป็นเศษพลาสติกกับอลูมิเนียมเป็นขยะจากกระบวนการผลิต ซึ่งสามารถนำไปอัพไซเคิลทำเป็น หลังคา แผ่นโต๊ะนักเรียน หรือ อิฐบล็อกได้
แต่ Enviro Board ตัวนี้ใช้อีกแนวคิดนึงคือไม่ต้องรีไซเคิลเอาเยื่อกระดาษออก แต่ใช้ความเป็นกระดาษของมัน ซึ่งพอบดแล้วก็ไม่ต่างอะไรกับขี้เลื่อย จึงเอามาทำเป็นแผ่นไม้เทียมเลย โดยเศษพลาสติกกับอลูมิเนียม ก็จะกลายเป็นลวดลายของแผ่นไม้เทียมนี้แทน
ราคาของแผ่นไม้เทียมนี้ก็จะถูกมากเพราะวัตถุดิบคือขยะ  สามารถนำไปใช้แทนไม้แบบก่อสร้าง ไม้อัด ไม้ปูผนัง ปูฝ้าได้เลย ติดอย่างเดียวคือ ขยะที่นำมาใช้จะต้องเป็นกล่องที่ยังไม่ผ่านการใช้งานเท่านั้น  เพราะไม่มีระบบการล้างน้ำให้สะอาด … คิดว่าถ้าใช้กล่องนมดูดแล้ว รับรองราขึ้นแน่นอน
ถือเป็นอีกไอเดียนึงที่สร้างมูลค่าจากขยะที่มีค่าน้อยมากๆ ให้กลายเป็นสินค้าที่มีมูลค่าเพิ่มชึ้น จากการมองหาคุณสมบัติของวัสดุนั้นแทน
",วัสดุแนวคิดใหม่ของไทย แผ่นไม้เทียมจากกล่องนม Enviro Board ใช้แนวคิด คือ ไม่ต้องรีไซเคิลเอาเยื่อกระดาษออก ใช้ความเป็นกระดาษ ซึ่งพอบดแล้วจะไม่ต่างกับขี้เลื่อย จึงเอามาทำเป็นแผ่นไม้เทียม โดยเศษพลาสติกกับอลูมิเนียม ก็จะกลายเป็นลวดลายของแผ่นไม้เทียมนี้แทน ราคาของแผ่นไม้เทียมนี้ก็จะถูก เนื่องจากวัตถุดิบคือขยะ  สามารถนำไปใช้แทนไม้แบบก่อสร้าง ไม้อัด ไม้ปูผนัง ปูฝ้า ติดเพียงอย่างเดียวคือ ขยะที่นำมาใช้จะต้องเป็นกล่องที่ยังไม่ผ่านการใช้งานเท่านั้น  เพราะไม่มีระบบการล้างน้ำให้สะอาด,
"#CLIMATECHANGE เรากำลังลุกเป็นไฟ ไทย จีน ลาว และอินเดีย กำลังเจอคลื่นความร้อนเดือนเมษายนรุนแรงที่สุดในประวัติศาสตร์ของเอเชีย 
ทำให้มีคนตาย ไฟป่า และภัยแล้งอย่างที่ไม่เคยเจอมาก่อน ผู้เชี่ยวชาญชี้ การเปลี่ยนแปลงสภาพอากาศทำให้ทุกอย่างเลวร้ายลง

รายงานใหม่ชี้ว่า เดือนเมษายนล่าสุดนี้ คลื่นความร้อนรุนแรงได้แผ่เข้าปกคลุมทั่วเอเชีย โดยเฉพาะจีน ไทย ลาว และอินเดีย สร้างอากาศผิดปกติจนกลายเป็น ‘คลื่นความร้อนในเดือนเมษายนที่เลวร้ายที่สุดในประวัติศาสตร์เอเชีย’ ไม่ว่าที่ไหนก็ร้อนไปหมด

บันทึกที่ หลวงพระบาง ประเทศลาว บอกอุณหภูมิ 42.7 องศาเซลเซียส (°C) เป็นตัวเลขสูงสุดทเท่าที่เคยวัดกันมา ขณะที่ประเทศไทย จังหวัดตาก วัดได้ 45.4 °C ไม่ต้องบอกก็คงนึกออกว่าร้อนไหนแค่ไหน ไม่ใช่แค่ที่ตากด้วย ส่วนบังกลาเทศ ประเทศที่ติดกับอินเดียวัดได้ 40 °C ซึ่งร้อนที่สุดในรอบ 58 ปีจนถนนละลาย

อินเดียได้รับผลกระทบรุนแรงที่สุด หลายเมืองวัดได้ 44 °C ในแบบที่ไม่เคยเกิดขึ้นมาก่อน ทำให้มีคนตายแล้วอย่างน้อย 13 คนจากฮีทสโตรก ประเทศไทยเราเองก็เช่นกันที่มีผู้เสียชีวิตจากความร้อนนี้หลายคน (ต้องเฝ้าระวังและสังเกตอาการคนรอบตัวและสัตว์เลี้ยงกันดี ๆ นะทุกคน) 

เจ้าหน้าที่หลายประเทศบอกว่าถ้าความร้อนไม่มีท่าทีว่าจะหยุดง่าย ๆ พวกเขาอาจจะต้องประกาศภาวะฉุกเฉิน เพราะความร้อนสร้างผลกระทบรุนแรงโดยเฉพาะกับเด็ก ๆ ที่ต้องปวดหัวจากอากาศร้อนจนหลายแห่งประกาศปิดโรงเรียนชั่วคราวแล้ว

“สถานี(วัดอุณหภูมิ)หลายร้อยแห่งในกว่าสิบประเทศมีสถิติที่ถล่มทลาย” Maximiliano Herrera นักภูมิอากาศวิทยาและนักประวัติศาสตร์สภาพอากาศกล่าว

ทาง AccuWeather เองก็ได้ให้ความเห็นไว้ว่าขนาดของคลื่นความร้อนเป็นคุณลักษณะเด่นของการเปลี่ยนแปลงสภาพอากาศ และภาวะโลกร้อนที่เกิดจากฝีมือมนุษย์เองทำให้คลื่นความร้อนในอุณหภูมิอยู่นานขึ้นและรุนแรงขึ้น

“รายงานล่าสุดจากคณะกรรมการระหว่างรัฐบาลแห่งสหประชาชาติว่าด้วยการเปลี่ยนแปลงสภาพภูมิอากาศระบุชัดเจนว่า การเพิ่มขึ้นของภาวะโลกทุก ๆ ระดับจะทำให้ผลกระทบที่เกิดจากการเปลี่ยนแปลงสภาพอากาศรวมถึงคลื่นความร้อนเลวร้ายลง” รายงานระบุ

สิ่งที่เราทำได้ในตอนนี สังเกตอาการตัวเอง คนรอบข้าง และสัตว์เลี้ยงว่าเสี่ยงจะเป็นโรคลมแดดหรือฮีทสโตรกหรือไม่ หลีกเลี้ยงกลางแจ้ง ดื่มน้ำให้เยอะขึ้น และรักษาสุขภาพตัวเอง
",ไทย จีน ลาว และอินเดีย กำลังลุกเป็นไฟ หลังเจอคลื่นความร้อนคลื่นความร้อนรุนแรงแผ่เข้าปกคลุมทั่วเอเชีย ในเดือนเมษายน ทำให้มีคนตาย ไฟป่า และภัยแล้ง ซึ่งอินเดียได้รับผลกระทบรุนแรงที่สุด วัดได้ถึง 44 °C ทำให้มีคนตายแล้วอย่างน้อย 13 คนจากฮีทสโตรก ประเทศไทยก็มีผู้เสียชีวิตจากความร้อนนี้ เจ้าหน้าที่หลายประเทศกล่าวว่าถ้าความร้อนไม่มีแนวโน้มจะหยุดโดยเร็วนี้ อาจจะต้องประกาศภาวะฉุกเฉิน เพราะความร้อนสร้างผลกระทบรุนแรง และรายงานล่าสุด(21 เมษายน 2566)คณะกรรมการระหว่างรัฐบาลแห่งสหประชาชาติว่าด้วยการเปลี่ยนแปลงสภาพภูมิอากาศระบุว่า การเพิ่มขึ้นของภาวะโลกทุก ๆ ระดับจะทำให้ผลกระทบที่เกิดจากการเปลี่ยนแปลงสภาพอากาศรวมถึงคลื่นความร้อนเลวร้ายลง,
"#NATURE ออสเตรเลียเพิ่มปลา 9 สปีชีส์ใหม่เข้าไปในรายชื่อสัตว์ใกล้สูญพันธุ์อย่างยิ่ง 
เป็นผลมาจากเอเลี่ยนสปีชีส์ที่รุกรานปลาในท้องถิ่น รวมถึงปัจจัยจากโลกรวนด้วย หลายชนิดเหลือประชากรเพียงกลุ่มเดียว และเกือบทั้งหมดมีโอกาสมากกว่า 50% ที่จะหายไปภายใน 20 ปี

9 สายพันธุ์ทั้งหมดนี้อยู่ในกลุ่มปลาที่ชื่อว่า ‘กาแล็กเซีย’ (Galaxias) เช่น กาแล็กเซียหางสั้น (short-tail galaxias), แทเปอร์กาแล็กเซีย (tapered galaxias) และ กาแล็กเซียกิบบ์แลนด์ทั้งตะวันออกและตะวันตก (the East Gippsland and West Gippsland galaxias) โดยเพิ่งได้รับสถานะใกล้สูญพันธุ์นี้ในเดือนมีนาคมที่ผ่านมา 

ตอนนี้ออสเตรเลียมีปลาน้ำจืดใกล้สูญพันธุ์อย่างยิ่งแล้ว 18 ชนิด ทั้งหมดเป็นผลมาจากปลาสายพันธุ์รุกรานที่เข้ามากลืนกินประชากรปลาท้องถิ่น (เอเลี่ยนสปีชีส์) เป็นสัญญาณของความจำเป็นเร่งด่วนในการจัดการกับปัญหานี้ เพราะผู้คนส่วนใหญ่ยังปล่อยโดยที่ไม่มีความรู้

“หากเราจริงจังกับการหยุดยั้งการสูญพันธุ์ เราก็ต้องจำเป็นจัดการกับภัยคุกคามสำคัญที่ส่งผลให้สัตว์พื้นเมืองของเรามีจำนวนลดลง” James Trezise ผู้อำนวยการฝ่ายอนุรักษ์ของ Invasive Species Council กล่าว

เอเลี่ยนสปีชีส์ทำให้ปลาจำนวนมากสูญเสียจำนวนประชากรเหลือเพียงกลุ่มเล็ก ๆ และหลายสายพันธุ์เหลือประชากรเพียงกลุ่มเดียว และนั่นทำให้พวกมันเสี่ยงต่อการสูญพันธุ์อย่างยิ่งจากปัจจัยอื่น ๆ ด้วยเช่นภัยแล้ง ไฟป้า และมลพิษในน้ำ รวมไปถึงปัญหาทางพันธุกรรม

“เนื่องจากมีประชากรเพียงกลุ่มเดียว การรบกวนที่เกิดขึ้นเช่น ไฟป่าหรือการตกตะกอนจากน้ำท่วมก็สามารถทำลายประชากรลงทั้งหมดได้” Tarmo Raadik นักวิทยาศาสตร์การวิจัยอาวุโสของสถาบัน Arthur Rylah ในรัฐวิกตอเรีย ออสเตรเลียกล่าว

นักวิจัยหลายคนกล่าวว่า ปลาน้ำจืดนั้นมักถูกมองข้ามอยู่บ่อย ๆ ในการอนุรักษ์ ดังนั้นจึงไม่ค่อยมีใครสนใจพวกมันเท่าไหร่ แต่รัฐบาลเอง James Trezise กล่าวว่า นักวิทยาศาสตร์ได้แนะนำให้มีการจัดทำแผนลดภัยคุกคามแล้ว แต่ก็ยังไม่เกิดขึ้น และนั่นจะเป็นอันตราย

เขาประเมินว่าปลาน้ำจืดเหล่านี้เป็นสัตว์ที่เปราะบางที่สุดของออสเตรเลีย โดยเกือบทั้งหมดมีโอกาสมากกว่า 50% ที่จะสูญพันธุ์ภายใน 20 ปี ปัจจุบันออสเตรเลียกำลังเผชิญกับวิกฤตการสูญพันธุ์ ไม่ใช่เพียงแค่ปลาเท่านั้น แต่นกกระตั๋วสีชมพู (Major Mitchell’s cockatoo) เองก็เหลือน้อยเช่นกัน

และเราหวังว่าสิ่งนี้จะไม่เกิดขึ้นกับประเทศไทยที่มีการปล่อยสัตว์โดยไม่ได้ศึกษาอย่างดีมาก่อน เราหวังว่าทุกคนจะตระหนักในเรื่องนี้ ทางที่ดีที่สุดคือการไม่ปล่อยตั้งแต่ต้น
",ออสเตรเลียเพิ่มปลา 9 สปีชีส์ใหม่เข้าไปในรายชื่อสัตว์ใกล้สูญพันธุ์อย่างยิ่ง ทั้ง 9 สายพันธุ์อยู่ในกลุ่มปลา ‘กาแล็กเซีย’ (Galaxias) โดยเพิ่งได้รับสถานะใกล้สูญพันธุ์ในเดือนมีนาคม 2566 ที่ผ่านมา ปัจจุบันออสเตรเลียกำลังเผชิญกับวิกฤตการสูญพันธุ์ มีปลาน้ำจืดใกล้สูญพันธุ์อย่างยิ่ง 18 ชนิด เป็นผลมาจากเอเลี่ยนสปีชีส์ที่รุกรานปลาในท้องถิ่น รวมถึงปัจจัยจากโลกรวนด้วย หลายชนิดเหลือประชากรเพียงกลุ่มเดียว ไม่ใช่เพียงแค่ปลา แต่นกกระตั๋วสีชมพู (Major Mitchell’s cockatoo) เองก็เหลือน้อยเช่นกัน และ James Trezise กล่าวว่า นักวิทยาศาสตร์ได้แนะนำให้มีการจัดทำแผนลดภัยคุกคาม แต่ก็ยังไม่เกิดขึ้น เขาประเมินว่าปลาน้ำจืดเหล่านี้เป็นสัตว์ที่เปราะบางที่สุดของออสเตรเลีย โดยมีโอกาสมากกว่า 50% ที่จะสูญพันธุ์ภายใน 20 ปี ,
"#GreenBrief อัพเดตผลหารือ “#พิธา / คณะทำงานฯ #8พรรคร่วมรัฐบาล-#GISTDA” แนวทางแก้ปัญหาฝุ่น PM2.5” : เริ่มด้วย ""#การปรับปรุงระบบข้อมูลและบัญชาการ"" 

“คณะทำงานฯ 8 พรรค ได้กำหนดแนวทางในการแก้ไขปัญหา PM2.5 ที่เพิ่มเติมจากเดิมในหลายประเด็น ประเด็นแรกที่จะเล่าวันนี้ เป็นการปรับปรุงระบบข้อมูลและบัญชาการ ซึ่งคุณพิธาได้เดินทางไปหารือกับ GISTDA ด้วยตนเอง เมื่อวันที่ 11 กรกฎาคมที่ผ่านมา ซึ่งสามารถเล่าโดยสรุปได้ดังนี้

1.ข้อมูลจุดความร้อน hotspots จากดาวเทียมที่เราได้รับวันละ 2 ครั้ง ในปีนี้ ทาง GITSDA จะทำการ plot จุด hotspot แต่ละช่วงเวลาอย่างต่อเนื่อง หรือ ทำให้เห็นการเคลื่อนตัว/คงตัวของไฟ (fire flows หรือ fire history) เพื่อให้สามารถติดตามพัฒนาการของไฟได้อย่างชัดเจน และสามารถบัญชาการการควบคุมและดับไฟป่าอย่างมีประสิทธิภาพมากขึ้น แทนที่จะนับจำนวนจุดความในแต่ละวันอย่างที่ผ่านมา

2.จากข้อ 1 จะทำการพัฒนาแอพพลิเคชันในการบัญชาการที่กำหนดผู้รับผิดชอบในการดับไฟแต่ละจุด/แต่ละกอง คล้ายรูปแบบในการกดรับงานเดลิเวอรี่ในปัจจุบัน รวมถึงในพื้นที่ไฟกองใหญ่/ไหม้ต่อเนื่องก็จะมีการใช้โดรนในการสำรวจรายละเอียดเพิ่มเติม และเชื่อมกับแอพพลิเคชัน เพื่อวางแผนในการดับไฟได้ละเอียดขึ้น และเมื่อดับแล้ว ข้อมูลก็จะปรากฎชัดเจน ตรวจสอบได้ด้วยข้อ 3 

3.นอกจากข้อมูลจุดความร้อน ปีนี้ จะมีการเพิ่มข้อมูลรอยเผาไหม้ (หรือ burn scar) ที่ปัจจุบันเราได้รับภาพรอยเผาจากดาวเทียม 2 เดือน/ครั้ง ให้มีความถี่เพิ่มขึ้นเป็น 2 สัปดาห์/ครั้ง เพื่อให้สามารถ (ก) ติดตามประสิทธิผลในการควบคุมไฟป่าทำได้ชัดเจนขึ้น และ (ข) พัฒนาระบบการตรวจสอบย้อนกลับ (หรือ Tracibility) ของมาตรฐาน Good Agricultural Practices หรือ GAP ซึ่งก็คือ กลไกสำคัญในการห้ามนำเข้าข้าวโพดที่มาจากการเผานั่นเอง

4.ขณะเดียวกัน เราจะใช้ข้อมูลดัชนีความแห้งแล้ง และการประเมินมวลชีวภาพ (หรือใบไม้และเศษวัสดุการเกษตร) ในแต่ละพื้นที่ จากภาพถ่ายดาวเทียม มาช่วยในการประเมินความเสี่ยง และประเมินความรุนแรงของไฟ ซึ่งเป็นสิ่งที่สำคัญมากในการวางแผนป้องกันไฟล่วงหน้า 
5.สุดท้าย ในการพยากรณ์ความเข้มข้น PM2.5 ทางสถาบันวิจัยดาราศาสตร์แห่งชาติจะมีการใช้เทคโนโลยีไลดาร์ในการประเมินระดับความสูงของบรรยากาศในแต่ละจุดและในแต่ละช่วงเวลา ซึ่งเป็นปัจจัยสำคัญในการกำหนดความเข้มข้นของ PM2.5  แปลว่า จะทำให้เราสามารถพยากรณ์ความเข้มข้นของฝุ่นในแต่ละจุดและในแต่ละช่วงเวลาได้แม่นยำขึ้น นอกจากนี้จะนำสเปกโตรกราฟฟี่มาวิเคราะห์องค์ประกอบของฝุ่นละอองขนาดเล็กในแต่ละจุด (ว่ามาจากแหล่งใด) เพื่อการวางแผนแก้ไขปัญหาได้มีประสิทธิผลมากขึ้นด้วย

จากมาตรการทั้ง 5 ข้อ จะทำให้การวางแผนป้องกันไฟและฝุ่น การพยากรณ์ฝุ่นละอองขนาดเล็ก และการบัญชาการเหตุการณ์ทำได้แม่นยำและมีประสิทธิผลเพิ่มขึ้น

ขอขอบคุณ #GISTDA #NARIT และ #สกสว. มากครับ

ตอนที่ 2 จะเล่าถึง แนวทางการบริหารจัดการเชิงพื้นที่ เพื่อป้องกันและควบคุมไฟ
ตอนที่ 3 มาตรการป้องกันฝุ่นละอองในภาคการเกษตร #วิทยาศาสตร์สู้ฝุ่น #อยากทำงาน"" 

เดชรัต สุขกำเนิด ผู้อำนวยการ Think Forward Center พรรคก้าวไกล เปิดเผยวันนี้ (14 ก.ค. 2566) ผ่านช่องทางสื่อออนไลน์ หัวข้อ “การแก้ไขปัญหา PM2.5 ปีนี้มีอะไรใหม่ (ตอนที่ 1 การปรับปรุงระบบข้อมูลและบัญชาการ)
#คณะทำงาน8พรรคร่วมรัฐบาล #พิธาลิ้มเจริญรัตน์ #PM2.5 #ฝุ่น
",ผลการหารือของพิธาและคณะทำงานฯ 8 พรรคร่วมรัฐบาล-GISTDA ของแนวทางการแก้ปัญหาฝุ่น PM2.5 มี 3 ประเด็น ประเด็นที่หนึ่ง การปรับปรุงระบบข้อมูลและบัญชาการ 1.ข้อมูลจุดความร้อน hotspots จากดาวเทียม ทำการ plot จุด hotspot แต่ละช่วงเวลาอย่างต่อเนื่อง เพื่อติดตามพัฒนาการของไฟ ควบคุมและดับไฟป่า 2.จากข้อ 1 ทำการพัฒนาแอพพลิเคชันที่กำหนดผู้รับผิดชอบในการดับไฟแต่ละจุด มีการใช้โดรนในการสำรวจรายละเอียดเพิ่มเติม 3.เพิ่มข้อมูลรอยเผาไหม้ ให้มีความถี่เพิ่มขึ้นเป็น 2 สัปดาห์/ครั้ง เพื่อให้สามารถติดตามประสิทธิผลในการควบคุมไฟป่า พัฒนาระบบการตรวจสอบย้อนกลับ ของมาตรฐาน Good Agricultural Practices ห้ามนำเข้าข้าวโพดที่มาจากการเผา 4.ใช้ข้อมูลดัชนีความแห้งแล้ง และการประเมินมวลชีวภาพ จากภาพถ่ายดาวเทียม มาช่วยในการประเมินความเสี่ยงต่างๆ 5. ในการพยากรณ์ความเข้มข้น PM2.5 มีการใช้เทคโนโลยีไลดาร์ในการประเมินระดับความสูงของบรรยากาศในแต่ละจุดและในแต่ละช่วงเวลา และจะนำสเปกโตรกราฟฟี่มาวิเคราะห์ฝุ่นละอองขนาดเล็กว่ามาจากแหล่งใดเพื่อการวางแผนแก้ไขปัญหา ประเด็นที่สอง เกี่ยวกับแนวทางการบริหารจัดการเชิงพื้นที่ เพื่อป้องกันและควบคุมไฟประเด็นที่สาม มาตรการป้องกันฝุ่นละอองในภาคการเกษตร ,
"#GreenBrief “#นายกรัฐมนตรี-#บอร์ดสิ่งแวดล้อมชาติ “ละเลยหน้าที่-แก้ปัญหาฝุ่นเชียงใหม่ล่าช้า” ศาลปกครองเชียงใหม่พิพากษา

“นายวสุชาติ พิชัย ผู้ฟ้องคดีมีภูมิลำเนาอยู่ที่ ต.สุเทพ อ.เมืองเชียงใหม่ จ.เชียงใหม่ ได้รับความเดือดร้อนเสียหายจากปัญหาฝุ่นควัน PM2.5 ทำให้เกิดผลกระทบต่อสุขภาพ และผู้ฟ้องคดีเห็นว่าผู้ถูกฟ้องคดีปล่อยปละละเลยไม่ใส่ใจในการแก้ไขปัญหาฝุ่น PM2.5 ให้แก่ประชาชนอย่างจริงจัง จึงนำคดีมาฟ้องต่อศาล เมื่อวันที่ 30 มีนาคม 2566

โดยผู้ฟ้องคดี ได้ขอให้ศาลมีคำพิพากษาและคำสั่งให้ผู้ถูกฟ้องคดีที่ 1 สั่งให้กรมฝนหลวงและการบินเกษตรทำฝนหลวงเพื่อดับควันหรือฝุ่นละอองขนาดไม่เกิน 2.5 ไมครอน เพื่อให้ฝุ่นเบาบางลง และประกาศให้จังหวัดเชียงใหม่ที่มีปัญหา เป็นเขตภัยพิบัติทั้งจังหวัด เพื่อให้หน่วยงานใช้งบประมาณในการแก้ปัญหาได้ และอย่านิ่งเฉยต่อปัญหาควันหรือฝุ่นละอองขนาดไม่เกิน 2.5 ไมครอน โดยทำให้เป็นวาระแห่งชาติอันดับหนึ่งในการแก้ไขปัญหา

ทั้งนี้ จากการไต่สวนจากผู้ถูกฟ้องคดีที่ 1 และหน่วยงานที่เกี่ยวข้อง คำพิพากษาระบุว่า เนื่องจากค่าฝุ่นละอองขนาดไม่เกิน 2.5 ไมครอน มีแนวโน้มเพิ่มสูงขึ้นเรื่อยๆ ทุกปี และส่งผลกระทบต่อสุขภาพประชาชนจริง ทั้งระยะสั้น ระยะกลาง และระยะยาว จนเกินกำลังของบุคลากรทางการแพทย์ ตามคำชี้แจงของคณบดีคณะแพทยศาสตร์ มหาวิทยาลัยเชียงใหม่ ผู้อำนวยการสำนักงานหลักประกันสุขภาพเขตที่ 1 เชียงใหม่ และผู้อำนวยการโรงพยาบาลมหาราชนครเชียงใหม่

จึงพิพากษาให้ผู้ถูกฟ้องคดีที่ 1 และผู้ถูกฟ้องคดีที่ 2 ละเลยต่อหน้าที่ตามที่พระราชบัญญัติป้องกันและบรรเทาสาธารณภัย พ.ศ.2550 กำหนดให้ต้องปฏิบัติและปฏิบัติหน้าที่ดังกล่าวล่าช้าเกินสมควร
จึงให้ผู้ถูกฟ้องคดีที่ 1 และผู้ถูกฟ้องคดีที่ 2 ร่วมกันใช้อำนาจตามพระราชบัญญัติส่งเสริมและรักษาคุณภาพสิ่งแวดล้อมแห่งชาติ พ.ศ.2535 พระราชบัญญัติป้องกันและบรรเทาสาธารณภัย พ.ศ.2550 และกฎหมายอื่นที่เกี่ยวข้อง รวมทั้งดำเนินการอื่นใด เพื่อระวัง ป้องกัน บรรเทา และแก้ไขมลพิษอันเกิดจากควันหรือฝุ่นละอองขนาดไม่เกิน 2.5 ไมครอน (PM2.5) ในเขตจังหวัดเชียงใหม่ให้อยู่ในค่ามาตรฐานฝุ่นละอองขนาดไม่เกิน 2.5 ไมครอน ในบรรยากาศโดยทั่วไป และเกณฑ์ดัชนีคุณภาพอากาศของประเทศในระดับดีมากหรือระดับดีต่อสุขภาพของประชาชนและสิ่งแวดล้อมในอนาคตได้อย่างทันท่วงที 

คำขออื่นนอกจากนี้ให้ยก”

พิชญ์ณัฏฐ์ คันธารัตนกุล ตุลาการผู้แถลงคดี อ่านคำพิพากษาคดีหมายเลขดำที่ ส. 2/2566 คดีหมายเลขแดงที่ ส. 2/2566 คดีพิพาทเกี่ยวกับการที่เจ้าหน้าที่ของรัฐละเลยต่อหน้าที่ ตามที่กฎหมายกำหนดให้ต้องปฏิบัติหรือปฏิบัติหน้าที่ดังกล่าวล่าช้าเกินสมควร ระหว่าง นายวสุชาติ พิชัย ผู้ฟ้องคดี กับ นายกรัฐมนตรี ผู้ถูกฟ้องคดีที่ 1 และคณะกรรมการสิ่งแวดล้อมแห่งชาติ ผู้ถูกฟ้องคดีที่ 2 วันนี้ (10 ก.ค. 2566) ที่ศาลปกครองเชียงใหม่
",นายวสุชาติ พิชัย ผู้ฟ้องคดี กับ นายกรัฐมนตรี ผู้ถูกฟ้องคดีที่ 1 และคณะกรรมการสิ่งแวดล้อมแห่งชาติ ผู้ถูกฟ้องคดีที่ 2 ได้รับความเดือดร้อนเสียหายจากปัญหาฝุ่นควัน PM2.5 ผู้ฟ้องคดีเห็นว่าผู้ถูกฟ้องคดีปล่อยปละละเลยไม่ใส่ใจในการแก้ไขปัญหาฝุ่น PM2.5 ให้แก่ประชาชน จึงนำคดีมาฟ้องต่อศาล เมื่อวันที่ 30 มีนาคม 2566 โดยขอให้ศาลมีคำพิพากษาและคำสั่งให้ผู้ถูกฟ้องคดีที่ 1 สั่งให้กรมฝนหลวงและการบินเกษตรทำฝนหลวงเพื่อดับควันหรือฝุ่นละอองขนาดไม่เกิน 2.5 ไมครอน เพื่อให้ฝุ่นเบาบางลง และประกาศให้จังหวัดเชียงใหม่ที่มีปัญหาเป็นเขตภัยพิบัติทั้งจังหวัด เพื่อให้หน่วยงานใช้งบประมาณในการแก้ปัญหาได้ จากการไต่สวนจากผู้ถูกฟ้องคดีที่ 1 และหน่วยงานที่เกี่ยวข้อง คำพิพากษาระบุว่า ส่งผลกระทบต่อสุขภาพประชาชนจริง จึงพิพากษาให้ผู้ถูกฟ้องคดีที่ 1 และผู้ถูกฟ้องคดีที่ 2 ละเลยต่อหน้าที่ตามที่พระราชบัญญัติป้องกันและบรรเทาสาธารณภัย พ.ศ.2550 รวมทั้งดำเนินการอื่นใด เพื่อระวัง ป้องกัน บรรเทา และแก้ไขมลพิษอันเกิดจากควันหรือฝุ่นละอองขนาดไม่เกิน 2.5 ไมครอน (PM2.5) ในเขตจังหวัดเชียงใหม่ให้อยู่ในค่ามาตรฐานฝุ่นละอองขนาดไม่เกิน 2.5 ไมครอน ในบรรยากาศโดยทั่วไป และเกณฑ์ดัชนีคุณภาพอากาศของประเทศในระดับดีมากหรือระดับดีต่อสุขภาพของประชาชนและสิ่งแวดล้อมในอนาคตได้อย่างทันท่วงที,
"#GreenBrief #เดนมาร์ก เสนอ #ไทย “ความร่วมมือเพื่อเพิ่มขีดความสามารถในการ #จัดการขยะ” 

“วันนี้ (6 กรกฎาคม 2566) เวลา 11.00 น. เถลิงศักดิ์ เพ็ชรสุวรรณ รองปลัดกระทรวงทรัพยากรธรรมชาติและสิ่งแวดล้อม (ทส.) ได้ประชุมหารือกับ ยอน ทอร์กอร์ด (H.E. Mr. Jon Thorgaard) #เอกอัครราชทูตราชอาณาจักรเดนมาร์กประจำประเทศไทย และคณะ เกี่ยวกับความร่วมมือในการจัดการขยะโดยมีผู้แทนจากกรมควบคุมมลพิษและสำนักงานปลัดกระทรวงฯ เข้าร่วมประชุม ณ ทส.

ในการหารือ ประเทศไทยได้นำเสนอแผนการจัดการของเสีย แผนปฏิบัติการด้านการจัดการขยะของประเทศ ระยะที่ 2 (พ.ศ. 2565 - 2570) ที่ประกอบด้วย 1) การจัดการขยะที่ต้นทาง 2) การเพิ่มประสิทธิภาพระบบกำจัดขยะ และ 3) การพัฒนาเครื่องมือการบริหารจัดการขยะ โดยมุ่งเน้นหลักการลดการเกิดขยะเป็นสำคัญ และการคำนึงถึงวงจรการเกิดขยะ การออกแบบผลิตภัณฑ์ (Eco-design) และส่งเสริมการคัดแยกขยะเพื่อนำกลับมารีไซเคิล ซึ่งมีการกำหนดแนวทางในการจัดการขยะแต่ละประเภทภายหลังการคัดแยก อาทิ การผลิตพลังงานไฟฟ้าจากขยะ การทำปุ๋ย 

นอกจากนี้ ยังมีความร่วมมือกับท้องถิ่นในการจัดการขยะทะเล และอยู่ระหว่างการจัดทำร่างพระราชบัญญัติให้ผู้ประกอบการมีส่วนร่วมในการจัดการสินค้าหรือผลิตภัณฑ์ตามหลักการขยายความรับผิดชอบของผู้ผลิต (Extended Producer Responsibility: EPR) 

ด้านฝ่ายเดนมาร์กได้กล่าวชื่นชมความก้าวหน้าในการดำเนินงานของไทย และได้เสนอการดำเนินงานด้านการจัดการขยะในเดนมาร์ก ที่ใช้หลักการลดการเกิดขยะให้มากที่สุด จึงก่อให้เกิดปริมาณขยะที่จะไปฝังกลบ (Landfill) เพียง 3% และเน้นมาตรการทางด้านภาษีสำหรับผู้ก่อมลพิษ จึงก่อให้เกิดการรีไซเคิลถึง 50% ทั้งยังมีมาตรการการคืนเงินลูกค้าเมื่อนำบรรจุภัณฑ์ที่สามารถรีไซเคิลได้มาคืน ซึ่งอาศัยการมีส่วนร่วมของผู้ผลิต ประชาชน และภาครัฐ ในการจัดการ 

เดนมาร์กได้เสนอความร่วมมือด้านการจัดการขยะกับประเทศไทย เพื่อเพิ่มขีดความสามารถในการจัดการ การปรับปรุงแผนมาตรการในระดับท้องถิ่นและประเทศ รวมถึงการแลกเปลี่ยนองค์ความรู้และประสบการณ์ โดยจะหารือในรายละเอียดของกรอบความร่วมมือกับหน่วยงานที่เกี่ยวข้องในประเทศไทยที่รวมถึง #กระทรวงมหาดไทย และ #ภาคเอกชน เพื่อริเริ่มแนวคิดแผนงานต่อไป” รายงานข่าว #ทส. เปิดเผย
",วันนี้ 6 กรกฎาคม 2566 เถลิงศักดิ์ เพ็ชรสุวรรณ รองปลัดกระทรวงทรัพยากรธรรมชาติและสิ่งแวดล้อม (ทส.) ได้ประชุมหารือกับ ยอน ทอร์กอร์ด เอกอัครราชทูตราชอาณาจักรเดนมาร์กประจำประเทศไทย เกี่ยวกับความร่วมมือในการจัดการขยะ ในการหารือ ประเทศไทยได้นำเสนอแผนการจัดการของเสีย แผนปฏิบัติการด้านการจัดการขยะของประเทศ ระยะที่ 2 (พ.ศ. 2565 - 2570) ที่ประกอบด้วย 1) การจัดการขยะที่ต้นทาง 2) การเพิ่มประสิทธิภาพระบบกำจัดขยะ และ 3) การพัฒนาเครื่องมือการบริหารจัดการขยะ โดยมุ่งเน้นหลักการลดการเกิดขยะเป็นสำคัญ และการคำนึงถึงวงจรการเกิดขยะ การออกแบบผลิตภัณฑ์ (Eco-design) และส่งเสริมการคัดแยกขยะเพื่อนำกลับมารีไซเคิล ซึ่งมีการกำหนดแนวทางในการจัดการขยะแต่ละประเภทภายหลังการคัดแยก ด้านฝ่ายเดนมาร์กได้เสนอการดำเนินงานด้านการจัดการขยะในเดนมาร์ก ที่ใช้หลักการลดการเกิดขยะให้มากที่สุด จึงมีขยะที่จะไปฝังกลบ (Landfill) เพียง 3% และเน้นมาตรการทางด้านภาษีสำหรับผู้ก่อมลพิษ จึงก่อให้เกิดการรีไซเคิลถึง 50% ทั้งยังมีมาตรการการคืนเงินลูกค้าเมื่อนำบรรจุภัณฑ์ที่สามารถรีไซเคิลได้มาคืน ซึ่งอาศัยการมีส่วนร่วมของผู้ผลิต ประชาชน และภาครัฐ ในการจัดการ ,
"#GreenBrief กฟผ.เตรียมเปลี่ยนเขื่อนลำปาว “จากเขื่อนชลประทาน เป็นเขื่อนผลิตไฟฟ้า” เพื่อ “เพิ่มสัดส่วนกำลังผลิตไฟฟ้าจากพลังงานหมุนเวียนในประเทศ”

วานนี้ (5 ก.ค. 2566) การไฟฟ้าฝ่ายผลิตแห่งประเทศไทย (กฟผ.) และบริษัทสามารถ เอ็นจิเนียริ่ง คอนซัลแตนส์ จํากัด ได้จัดการประชุมรับฟังความเห็นของประชาชนและผู้มีส่วนได้เสีย เพื่อศึกษาและจัดทํารายงานสิ่งแวดล้อม โครงการโรงไฟฟ้าพลังน้ำเขื่อนลำปาว ที่ห้องประชุมศาลาร่มโพธิ์นุกูลทองทวี โครงการส่งน้ำและบำรุงรักษาลำปาว ต.ลำคลอง อ.เมือง จ.กาฬสินธุ์ 

“โครงการนี้ เป็นการดำเนินการตามแผนพัฒนากำลังผลิตไฟฟ้าของประเทศไทย พ.ศ. 2561-2580 ฉบับปรับปรุง ครั้งที่ 1 (PDP2018 Rev.1) เพื่อสนองนโยบายภาครัฐในการเพิ่มสัดส่วนกำลังผลิตไฟฟ้าจากพลังงานหมุนเวียนภายในประเทศ โดยมีกำลังการผลิตไฟฟ้าสุทธิ 2.50 เมกะวัตต์ (กำลังการผลิตติดตั้งสูงสุด 2.87 เมกะวัตต์) และ มีกําหนดการจ่ายไฟฟ้าเข้าระบบเชิงพาณิชย์ ภายในปี 2568

โครงการโรงไฟฟ้าพลังน้ำเขื่อนลำปาว เป็นการบูรณาการบริหารจัดการน้ำให้เกิดประโยชน์สูงสุด โดยนำทรัพยากรน้ำที่ระบายจากเขื่อนลำปาว มาใช้ผลิตไฟฟ้าก่อนปล่อยลงสู่ท้ายน้ำให้ชุมชนใช้ประโยชน์ดังเดิม 

ซึ่งโครงการเข้าข่ายจัดทำรายงานสิ่งแวดล้อม ตามระเบียบคณะกรรมการกำกับกิจการพลังงาน ว่าด้วย การจัดทํารายงานสิ่งแวดล้อม สําหรับการขอรับใบอนุญาตผลิตไฟฟ้า พ.ศ. 2563 เพื่อนำไปเป็นเอกสาร ประกอบการขอรับใบอนุญาตผลิตไฟฟ้าและดำเนินการรับฟังความเห็นของประชาชนและผู้มีส่วนได้เสีย ตามระเบียบคณะกรรมการกำกับกิจการพลังงาน ว่าด้วยการรับฟังความเห็นและทําความเข้าใจกับประชาชน และผู้มีส่วนได้เสียในการพิจารณาออกใบอนุญาตประกอบกิจการผลิตไฟฟ้า พ.ศ. 2565

การประชุมในครั้งนี้เป็นการชี้แจงข้อมูลรายละเอียดของโครงการให้กลุ่มเป้าหมาย ที่เกี่ยวข้องรับทราบ เช่น เหตุผลความจำเป็น วัตถุประสงค์ของโครงการ พื้นที่ศึกษา ขอบเขตการศึกษา สภาพพื้นที่โครงการ รายละเอียดโครงการ สรุปผลการประเมินผลกระทบสิ่งแวดล้อม สรุปมาตรการป้องกัน และแก้ไขผลกระทบสิ่งแวดล้อม พร้อมทั้งมาตรการติดตามตรวจสอบผลกระทบสิ่งแวดล้อม และเพื่อรับฟังความเห็นและข้อเสนอแนะจากกลุ่มเป้าหมายและนำมาปรับปรุงการศึกษา ให้การพัฒนาโครงการ เกิดประโยชน์สูงสุด” ไพจิต นพรัตน์ ผู้ช่วยผู้อำนวยการฝ่ายสิ่งแวดล้อมโครงการ-2 กฟผ. กล่าวในรายงานข่าวของ “เสียงภูพาน”

“จากการรับทราบข้อมูลของโครงการโรงไฟฟ้าพลังน้ำเขื่อนลำปาว ถือว่าเป็นโครงการพลังงานทดแทน โดยนำน้ำจากเขื่อนลำปาวที่มีอยู่และระบายจากเขื่อนสร้างพลังงานไฟฟ้า และต่อไปจะมีการปรับปรุงสถานที่ให้เป็นภูมิทัศน์สถานที่ท่องเที่ยวและศึกษาเรียนรู้ด้วยซึ่งจะเกิดประโยชน์ต่อไปในอนาคต” รุจิเรข จันทรสมบัติ ปลัดอาวุโสอำเภอยางตลาด กล่าว
","กฟผ.เตรียมเปลี่ยนเขื่อนลำปาว “จากเขื่อนชลประทาน เป็นเขื่อนผลิตไฟฟ้า” โครงการนี้ เป็นการดำเนินการตามแผนพัฒนากำลังผลิตไฟฟ้าของประเทศไทย พ.ศ. 2561-2580 ฉบับปรับปรุง ครั้งที่ 1 (PDP2018 Rev.1) เพื่อสนองนโยบายภาครัฐในการเพิ่มสัดส่วนกำลังผลิตไฟฟ้าจากพลังงานหมุนเวียนภายในประเทศ เป็นการบูรณาการบริหารจัดการน้ำให้เกิดประโยชน์สูงสุด โดยนำทรัพยากรน้ำที่ระบายจากเขื่อนลำปาว มาใช้ผลิตไฟฟ้าก่อนปล่อยลงสู่ท้ายน้ำให้ชุมชนใช้ประโยชน์ดังเดิม ซึ่งโครงการเข้าข่ายจัดทำรายงานสิ่งแวดล้อม ตามระเบียบคณะกรรมการกำกับกิจการพลังงาน การจัดทํารายงานสิ่งแวดล้อม สําหรับการขอรับใบอนุญาตผลิตไฟฟ้า พ.ศ. 2563 เพื่อนำไปเป็นเอกสาร ประกอบการขอรับใบอนุญาตผลิตไฟฟ้า และผู้มีส่วนได้เสียในการพิจารณาออกใบอนุญาตประกอบกิจการผลิตไฟฟ้า พ.ศ. 2565 การประชุมในครั้งนี้เป็นการชี้แจงข้อมูลรายละเอียดของโครงการให้กลุ่มเป้าหมายที่เกี่ยวข้องรับทราบ และเพื่อรับฟังความเห็นและข้อเสนอแนะจากกลุ่มเป้าหมาย
จากข้อมูลของโครงการโรงไฟฟ้าพลังน้ำเขื่อนลำปาว ต่อไปจะมีการปรับปรุงสถานที่ให้เป็นภูมิทัศน์สถานที่ท่องเที่ยวและศึกษาเรียนรู้ด้วยซึ่งจะเกิดประโยชน์ต่อไปในอนาคต
",
"#GreenBrief ชาวพนัสนิคมค้านโรงงานผลิตเหล็ก “เอเซีย เมทัล” ชลบุรี ชี้เสี่ยงมลพิษ-ส่อกระทบน้ำประปา-เวทีรับฟังมีปัญหา

“วานนี้ (2 ก.ค. 66) #กลุ่มรักษ์สระสี่เหลี่ยม ซึ่งประกอบด้วยชาวบ้าน หมู่ที่ 10 ต. สระสี่เหลี่ยม อ.#พนัสนิคม จ.#ชลบุรี ได้แสดงจุดยืนคัดค้านโครงการผลิตเหล็กแผ่นม้วนเคลือบสังกะสี บริษัท เอเซีย เมทัล จำกัด (มหาชน) ในการประชุมรับฟังความคิดเห็นต่อการจัดทำร่างรายงานมาตรการป้องกัน และแก้ไขผลกระทบสิ่งแวดล้อม และมาตรการติดตามตรวจสอบผลกระทบสิ่งแวดล้อม 

โดยทางกลุ่มฯ ให้เหตุผลว่าพื้นที่หมู่ 10 ต.สระสี่เหลี่ยม เป็นพื้นที่เกษตรกรรม มีแหล่งน้ำสาธารณะที่ใช้สำหรับผลิตน้ำประปาใกล้พื้นที่โรงงาน แต่โครงการดังกล่าวจะมีการใช้กรด ซึ่งสามารถก่อให้เกิดน้ำเสีย และมีความเสี่ยงที่จะก่อมลพิษอากาศ” #มูลนิธิบูรณะนิเวศ เปิดเผยวันนี้ (3 ก.ค. 2566) 

“นอกจากนั้นกระบวนการรับฟังความเห็นของโรงงานที่ผ่านมา #ขาดความจริงใจ ต่อชาวบ้าน กล่าวคือ เจ้าของโครงการ และบริษัทที่ปรึกษาได้จัดการประชุมรับฟังความคิดเห็นในช่วงต้นปี 2565 แต่การประชุมในครั้งนั้นไม่ได้ให้ข้อมูลของโครงการก่อนวันรับฟังความคิดเห็นของประชาชน จัดประชุมในวันทำงาน ทำให้ประชาชนไม่สามารถมารับฟัง และแสดงความคิดเห็นได้ สถานที่จัดประชุมห่างจากหมู่บ้านซึ่งเป็นที่ตั้งโครงการหลายกิโลเมตร การให้ข้อมูลโครงการไม่ชัดเจน ต่อมาได้มีการกำหนดจัดการประชุมรับฟังความคิดเห็นครั้งที่ 2 ในเดือนมกราคม 2566 โดยจัดในวันทำงาน กลุ่มรักษ์สระสี่เหลี่ยมได้ทำหนังสือคัดค้านกระบวนการดังกล่าว แต่ก็ไม่ได้รับคำตอบ

ในการประชุมรับฟังความคิดเห็นครั้งที่ 2 กลุ่มรักษ์สระสี่เหลี่ยมได้แสดงจุดยืนคัดค้านโครงการอีกครั้ง ต่อมาผู้ดำเนินการประชุมได้ระบุว่าจะมีการประชุมรับฟังความคิดเห็นอีกครั้งช่วงปลายเดือนมกราคม แต่เนื่องจากบริษัทไม่สามารถใช้พื้นที่เดิมในการประชุมได้ การประชุมดังกล่าวจึงล่าช้ามาจนถึงเมื่อวานนี้” พิกุลกานต์ บุญปัญญา ตัวแทนกลุ่มรักษ์สระสี่เหลี่ยม กล่าว 
.
โรงงานของ บมจ.#เอเชียเมทัล ตั้งอยู่ที่หมู่ 10 ต. สระสี่เหลี่ยม ซึ่งดำเนินธุรกิจด้านผลิต และจำหน่ายเหล็กรูปพรรณที่ใช้ในอุตสาหกรรมต่าง ๆ โดยประกอบกิจการ ตัด พับ รีด ม้วนโลหะต่าง ๆ มีแผนที่จะดำเนินการสร้างโรงงานแห่งใหม่เพื่อผลิตเหล็กแผ่นม้วนเคลือบสังกะสี ในพื้นที่ต่อเนื่องติดกับโรงงานเดิม โดยมีพื้นที่โครงการประมาณ 21.9 ไร่ หรือประมาณ 35,000 ตารางเมตร มีกำลังการผลิตเหล็กแผ่นม้วนเคลือบสังกะสีสูงสุดประมาณวันละ 1,333.33 ตัน หรือประมาณปีละ 400,000 ตัน
",ชาวพนัสนิคมค้านโรงงานผลิตเหล็ก “เอเซีย เมทัล” ชลบุรี กลุ่มรักษ์สระสี่เหลี่ยม ได้แสดงจุดยืนคัดค้านโครงการผลิตเหล็กแผ่นม้วนเคลือบสังกะสี บริษัท เอเซีย เมทัล จำกัด (มหาชน) โดย ให้เหตุผลว่าพื้นที่หมู่ 10 ต.สระสี่เหลี่ยม เป็นพื้นที่เกษตรกรรม มีแหล่งน้ำสาธารณะที่ใช้สำหรับผลิตน้ำประปาใกล้พื้นที่โรงงาน แต่โครงการดังกล่าวจะมีการใช้กรด ซึ่งสามารถก่อให้เกิดน้ำเสีย และมีความเสี่ยงที่จะก่อมลพิษอากาศ นอกจากนั้นกระบวนการรับฟังความเห็นของโรงงานที่ผ่านมา ขาดความจริงใจต่อชาวบ้าน กล่าวคือ เจ้าของโครงการและบริษัทที่ปรึกษาได้จัดการประชุมรับฟังความคิดเห็นในช่วงต้นปี 2565 แต่การประชุมในครั้งนั้นไม่ได้ให้ข้อมูลของโครงการก่อนวันรับฟังความคิดเห็นของประชาชน จัดประชุมในวันทำงาน ทำให้ประชาชนไม่สามารถมารับฟัง และแสดงความคิดเห็นได้ สถานที่จัดประชุมห่างจากหมู่บ้านซึ่งเป็นที่ตั้งโครงการหลายกิโลเมตร การให้ข้อมูลไม่ชัดเจน ต่อมาได้มีการกำหนดจัดการประชุมรับฟังความคิดเห็นครั้งที่ 2 โดยจัดในวันทำงาน กลุ่มรักษ์สระสี่เหลี่ยมได้ทำหนังสือคัดค้านกระบวนการดังกล่าว แต่ก็ไม่ได้รับคำตอบ กลุ่มรักษ์สระสี่เหลี่ยมได้แสดงจุดยืนคัดค้านโครงการอีกครั้ง ต่อมาผู้ดำเนินการประชุมได้ระบุว่าจะมีการประชุมรับฟังความคิดเห็นอีกครั้ง แต่บริษัทไม่สามารถใช้พื้นที่เดิมในการประชุมได้ การประชุมดังกล่าวจึงล่าช้า,
"#POLLUTION รู้หรือไม่? เรากินพลาสติกมากเท่าบัตรเครดิต 1 ใบทุกสัปดาห์ ทำให้ร่างกายของเรามีไมโครพลาสติกไม่ว่าจะในเลือด ในปอด และแม้แต่น้ำนม ซึ่งเป็นผลมาจากการกินอาหารที่ปนเปื้อนไมโครพลาสติกอยู่แล้ว ตอนนี้ทั้งดม(จากข่าวก่อนหน้า)และกินต่างก็ได้รับไมโครพลาสติกทั้งคู่

งานวิจัยใหม่จากมหาวิทยาลัยการแพทย์เวียนนาเผยว่า มนุษย์กินไมโครและนาโนพลาสติก 5 กรัมทุกสัปดาห์ พวกมันมีขนาดน้อยกว่า 5 มิลลิเมตรลงไป แต่ส่วนใหญ่ที่เข้ามาในร่างกายจะเล็กกว่า 0.001 มิลลิเมตรซึ่งเล็กกว่าเซลล์เม็ดเลือดของมนุษย์หลายร้อยเท่างาน

#มาจากไหน? ไมโครและนาโนพลาสติกเหล่านี้มาจากขยะที่เราทิ้ง แม้จะมีการจัดการที่ดีที่สุด แต่ผู้เชี่ยวชาญระบุว่า ให้คิดเสมอว่าจะต้องมีตัวที่หลุดออกไป พวกมันแตกตัวออกเป็นชิ้นเล็ก ๆ เข้าไปปนเปื้อนในน้ำ ในธรรมชาติ และในพื้นที่เพาะปลูก

จากงานวิจัยของ Willie Peijnenburg ศาสตราจารย์ด้านพิษวิทยาสิ่งแวดล้อมและความหลากหลายทางชีวภาพที่มหาวิทยาลัย Leiden ในเนเธอร์แลนด์ ระบุว่าพืชดูดเอาพลาสติกนาโนพลาสติกจากสภาพแวดล้อมโดยรอบผ่านทางราก จากนั้นก็ถูกเอามาขายเป็นอาหาร ถูกทำเป็นอาหารสัตว์ และมนุษย์ก็รับมันต่อมา 

การศึกษาเมื่อปี 2020 ระบุว่า แอปเปิ้ลเป็นผลไม้ที่มีการปนเปื้อนมากที่สุด และแครอทก็มีไมโครพลาสติกมากที่สุดในบรรดาผักที่สุ่มตัวอย่าง

#ผลกระทบต่อสุขภาพ ยังไม่มีงานวิจัยเกี่ยวกับสุขภาพมนุษย์มากนักเนื่องจากต้องใช้ระยะเวลา แต่นักวิทยาศาสตร์ก็สามารถศึกษาอ้อม ๆ ได้จากสิ่งมีชีวิตอื่น พวกเขาพบว่าสารเคมีในพลาสติกมีผลต่อระบบฮอร์โมนที่ควบคุมการเจริญเติบโตและพัฒนาการ

มันทำให้ตัวอ่อนสัตว์เลี้ยงลูกด้วยนมมีความผิดปกติ จนถึงขั้นพิการตั้งแต่กำเนิด สิ่งที่ก็อาจเกิดขึ้นกับทารกมนุษย์ในครรภ์เช่นเดียวกัน นอกจากนี้พวกมันยังเชื่อมโยงกับปัญหาสุขภาพอื่น ๆ เช่น โรคมะเร็ง หัวใจ การอักเสบ และการแพ้

“การวิจัยของเราแสดงให้เห็นว่าเรากำลังบริโภคไมโครพลาสติกในระดับที่สอดคล้องกับผลกระทบที่เป็นอันตรายต่อเซลล์ ซึ่งในหลายกรณีเริ่มต้นที่ด้วยการส่งผลเสียต่อสุขภาพ” Evangelos Danopoulos หนึ่งในทีมวิจัยที่เกี่ยวกับมลพิษพลาสติกกล่าว 

#เราจะลดยังไงได้บ้าง? ทิ้งพลาสติกให้ถูกวิธี ถูกประเภท นี่คือขั้นตอนพื้นฐานที่ควรทำ, ลดการใช้พลาสติกที่ไม่จำเป็น, ใช้ขวดใส่น้ำของตัวเอง หรือการติดตั้งตัวกรองเส้นใยที่เครื่องซักผ้า เพราะเป็นตัวการสำคัญที่ปล่อยไมโครและนาโนพลาสติกสู่สิ่งแวดล้อม 

ในเดือน Plastic free july แห่งการละ ลด เลิกพลาสติกแบบใช้ครั้งเดียวทิ้งนี้ ขอชวนทุกคนเป็นหนึ่งในก้าวเล็ก ๆ ที่เริ่มปรับพฤติกรรมลดใช้พลาสติกแบบใช้ครั้งเดียวทิ้งง่าย ๆ ด้วยการ “ไม่รับหลอด” หรือ “พกหลอดส่วนตัวของทุกคนไปด้วยเสมอ”และเป็นส่วนหนึ่งกับเราในการกระจายเสียงแห่งการไม่รับหลอดออกไปด้วยการแชร์เรื่องราวไม่ว่าจะเป็นผ่านข้อความ หรือภาพถ่าย และติด #มีหลอดไม่มีเรา มา มา มาร่วมกันส่งต่อเรื่องราวดี ๆ และชวนคนให้มาร่วมลดหลอดกัน!
",งานวิจัยใหม่จากมหาวิทยาลัยการแพทย์เวียนนาเผยว่า มนุษย์กินไมโครและนาโนพลาสติก 5 กรัมทุกสัปดาห์ พวกมันมีขนาดน้อยกว่า 5 มิลลิเมตรลงไป แต่ส่วนใหญ่ที่เข้ามาในร่างกายจะเล็กกว่า 0.001 มิลลิเมตรซึ่งเล็กกว่าเซลล์เม็ดเลือดของมนุษย์หลายร้อยเท่างาน และจากงานวิจัยของ Willie Peijnenburg ศาสตราจารย์ด้านพิษวิทยาสิ่งแวดล้อมและความหลากหลายทางชีวภาพที่มหาวิทยาลัย Leiden ในเนเธอร์แลนด์ ระบุว่าพืชดูดเอาพลาสติกนาโนพลาสติกจากสภาพแวดล้อมโดยรอบผ่านทางราก จากนั้นถูกเอามาขายเป็นอาหาร ในส่วนผลกระทบต่อสุขภาพ ยังไม่มีงานวิจัยเกี่ยวกับสุขภาพมนุษย์มากนักเนื่องจากต้องใช้ระยะเวลา แต่ก็สามารถศึกษาอ้อม ๆ ได้จากสิ่งมีชีวิตอื่น พบว่าสารเคมีในพลาสติกมีผลต่อระบบฮอร์โมนที่ควบคุมการเจริญเติบโตและพัฒนาการทำให้ตัวอ่อนสัตว์เลี้ยงลูกด้วยนมมีความผิดปกติ จนถึงขั้นพิการตั้งแต่กำเนิดและยังเชื่อมโยงกับปัญหาสุขภาพอื่น ๆ การวิจัยแสดงให้เห็นว่ามนุษย์กำลังบริโภคไมโครพลาสติกในระดับที่สอดคล้องกับผลกระทบที่เป็นอันตรายต่อเซลล์,
"เคยจินตนาการเล่น ๆ ไหมว่าวัสดุรีไซเคิลที่เราคัดแยกจะแปลงร่างไปเป็นอะไรได้บ้าง? บ้างอาจเป็นเสื้อผ้า รองเท้า ของใช้ ไปจนถึงวัสดุที่ใช้สร้างบ้านได้ สิ่งเหล่านี้เกิดขึ้นได้ ขอเพียงส่งต่อวัสดุเหล่านี้ไปอยู่ให้ถูกที่ และน้อง ๆ จะถูกชุบชีวิตให้มีค่าอีกครั้ง

ก่อนหน้านี้ เต็ดตรา แพ้ค ชวนเราวาร์ปไปที่ “early BKK Cafe” พื้นที่แห่งการเรียนรู้และเปิดใจสู่ความเป็นมิตรต่อสิ่งแวดล้อม ที่แห่งนี้ยืนยันให้เราเห็นถึงความเป็นไปได้ของเฟอร์นิเจอร์และโครงสร้างภายในร้านที่เกิดจากวัสดุหมุนเวียน โดยเฉพาะ ‘แผ่น Enviro Board’ ที่ทำจากกล่องเครื่องดื่มยูเอชที คุณเค เจ้าของร้านเล่าให้เราฟังว่าความท้าทายที่ยากที่สุดอย่างหนึ่งคือ ‘การสร้างความเชื่อมั่น’ ให้คนเห็นว่าวัสดุใช้แล้วเหล่านี้นำไปใช้ประโยชน์ต่อได้จริง และสามารถ สร้างสรรค์-ทนทาน-เป็นมิตรกับโลกได้ในเวลาเดียวกัน!

สิ่งเหล่านี้ไม่เพียงช่วยลดปริมาณขยะจากการบริโภค แต่ยังนำไปสู่การลดการปล่อยก๊าซคาร์บอนไดออกไซด์นับตั้งแต่ต้นทางการผลิตไปจนถึงปลายทางที่วัสดุจะถูกนำไปใช้ได้มากกว่าการจบชีวิตที่การเผาหรือฝังกลบ 

แนวคิดนี้เป็นสิ่งที่ “เต็ดตรา แพ้ค” ผู้ผลิตบรรจุภัณฑ์กล่องเครื่องดื่มได้เล็งเห็นและดำเนินธุรกิจให้สอดคล้องกับเป้าหมายการพัฒนาที่ยั่งยืน (SDGs) ทั้งในแง่ระบบอาหาร การหมุนเวียนทรัพยากร สภาพอากาศ ธรรมชาติ และความยั่งยืนทางสังคม ผ่านการออกแบบบรรจุภัณฑ์ การผลักดันระบบรีไซเคิล อาทิ ตั้งจุดรับกล่องใช้แล้วทั่วประเทศ การร่วมมือกับภาคีเครือข่ายเพื่อรวบรวมและแปรรูปวัสดุให้เกิดมูลค่า

บทสนทนาจากเต็ดตรา แพ้ค และ Early BKK ยืนยันให้เราเห็นว่าตลาดของวัสดุหมุนเวียนในไทยยังมีทั้งความต้องการอยู่มากเพียงแต่อาจจะยังเชื่อมต่อกันไม่เจอ แต่ในอนาคต หากมีการผลักดันจากทุกฝ่ายมากขึ้นและมีการจัดการที่ดีขึ้น เราเชื่อว่าเศรษฐกิจหมุนเวียนในไทยจะเกิดขึ้นได้จริง เติบโตแบบสร้างสรรค์และมีมูลค่าไปพร้อม ๆ กันได้แน่นอน
",เต็ดตรา แพ้ค ชวนไปที่ “early BKK Cafe” พื้นที่แห่งการเรียนรู้และเปิดใจสู่ความเป็นมิตรต่อสิ่งแวดล้อม ที่แห่งนี้แสดงให้เห็นถึงความเป็นไปได้ของเฟอร์นิเจอร์และโครงสร้างภายในร้านที่เกิดจากวัสดุหมุนเวียน โดยเฉพาะ ‘แผ่น Enviro Board’ ที่ทำจากกล่องเครื่องดื่มยูเอชที สิ่งเหล่านี้ไม่เพียงช่วยลดปริมาณขยะจากการบริโภค แต่ยังนำไปสู่การลดการปล่อยก๊าซคาร์บอนไดออกไซด์นับตั้งแต่ต้นทางการผลิตไปจนถึงปลายทางที่วัสดุจะถูกนำไปใช้ได้มากกว่าการจบชีวิตที่การเผาหรือฝังกลบ แนวคิดนี้เป็นสิ่งที่ “เต็ดตรา แพ้ค” ผู้ผลิตบรรจุภัณฑ์กล่องเครื่องดื่มได้เล็งเห็นและดำเนินธุรกิจให้สอดคล้องกับเป้าหมายการพัฒนาที่ยั่งยืน (SDGs) และความยั่งยืนทางสังคม ผ่านการออกแบบบรรจุภัณฑ์ การผลักดันระบบรีไซเคิล Early BKK ยืนยันให้เห็นว่าตลาดของวัสดุหมุนเวียนในไทยยังมีทั้งความต้องการอยู่มากเพียงแต่ยังเชื่อมต่อกันไม่เจอ,
"สภาพภูมิประเทศที่น่าตื่นตาตื่นใจที่สุดแห่งหนึ่งของทวีปแอนตาร์กติกา ได้แก่ทัศนียภาพแปลกตาของ “น้ำตกโลหิต” (Blood Falls) สายธารสีเลือดที่ไหลซึมผ่านหิมะสีขาวโพลนของธารน้ำแข็งเทย์เลอร์ (Taylor Glacier) ก่อนลงสู่ทะเลสาบใหญ่ที่ถูกปกคลุมด้วยแผ่นน้ำแข็งหนาทึบ

เมื่อปี 1911 ในยุคที่ทีมสำรวจชาติต่าง ๆ ของยุโรป พากันแก่งแย่งแข่งขันเข้าสำรวจทวีปแอนตาร์กติกา นักสำรวจชาวอังกฤษชื่อ โทมัส กริฟฟิธ เทย์เลอร์ ได้เป็นผู้ค้นพบน้ำตกประหลาดแห่งนี้เป็นคนแรก ซึ่งสร้างความพิศวงงงงวยให้กับเขาเป็นอย่างยิ่ง เพราะไม่รู้ว่าอะไรคือสาเหตุที่ทำให้น้ำตกมีสีสันสยดสยอง เหมือนเลือดไหลทะลักออกจากบาดแผลฉกรรจ์ก็ไม่ปาน

แม้ในตอนแรกนักวิทยาศาสตร์จะสันนิษฐานว่า สาหร่ายสีแดงที่อยู่ในน้ำตกคือตัวการที่ย้อมให้มันกลายเป็นลำธารสีเลือด แต่ในภายหลังพวกเขาพบว่านั่นไม่ใช่คำตอบที่ถูกต้อง และเอาเข้าจริงเหล่านักวิทยาศาสตร์ต้องใช้เวลานานถึงเกือบหนึ่งศตวรรษเลยทีเดียว กว่าจะทราบว่าระบบชีวนิเวศของจุลินทรีย์ใต้ผืนน้ำแข็งนั้น คือสาเหตุที่แท้จริงที่ทำให้น้ำตกโลหิตมีสีสันเป็นเอกลักษณ์ไม่เหมือนใคร

ย้อนไปในช่วงทศวรรษ 1960 นักวิทยาศาสตร์ได้เริ่มพบเบาะแสที่ชี้ว่า สีเลือดของน้ำตกมาจากแร่ธาตุจำพวกเกลือเหล็กอย่างเฟอร์ริกไฮดรอกไซด์ (FeHO2) ซึ่งถูกขับออกมาจากด้านล่างของแผ่นน้ำแข็ง แต่ก็ยังไม่มีผู้ใดทราบแน่ชัดว่าแหล่งกำเนิดของแร่ธาตุชนิดนี้คืออะไร และมันถูกขับดันขึ้นสู่พื้นผิวของธารน้ำแข็งด้วยกลไกทางธรณีวิทยาแบบใดกันแน่

ต่อมาในปี 2009 ทีมนักวิทยาศาสตร์นานาชาติจากสหรัฐฯ และสหราชอาณาจักร พบว่าน้ำสีเลือดแดงฉานนั้นมีต้นกำเนิดมาจากทะเลสาบน้ำเค็มโบราณ ซึ่งซ่อนตัวอยู่ใต้ผืนน้ำแข็งของทวีปแอนตาร์กติกามาแสนนานราว 1.5 - 4.0 ล้านปีแล้ว โดยทะเลสาบน้ำเค็มดังกล่าวเป็นส่วนหนึ่งของระบบใต้ดิน ซึ่งเต็มไปด้วยชั้นหินอุ้มน้ำ (aquifer) และบรรดาทะเลสาบที่น้ำมีความเค็มจัดเป็นพิเศษ

ผลวิเคราะห์น้ำสีเลือดจากน้ำตกโลหิตพบว่า มันเป็นน้ำที่มีความเค็มในระดับสูงจากทะเลสาบโบราณใต้ผืนน้ำแข็งนั่นเอง โดยเกลือเหล็กที่ย้อมให้น้ำเป็นสีแดง มาจากแบคทีเรียชนิดหนึ่งที่ดำรงชีวิตอยู่ได้โดยไม่ต้องใช้ออกซิเจนและการสังเคราะห์ด้วยแสง แต่อาศัยการหมุนเวียนธาตุเหล็กในน้ำที่เค็มจัดเพื่อผลิตพลังงานเลี้ยงตัวเอง

ทะเลสาบใต้ผืนน้ำแข็งซึ่งถือเป็น “ต้นน้ำ” ของน้ำตกโลหิต จัดได้ว่าเป็นระบบชีวนิเวศของจุลินทรีย์ที่หาพบได้ยากที่สุดระบบหนึ่งของโลก โดยแบคทีเรียจากยุคดึกดำบรรพ์มีวิวัฒนาการเป็นเอกเทศแยกจากสิ่งมีชีวิตอื่น ๆ จนปัจจุบันพวกมันมีกันอยู่เพียงไม่กี่ชนิดพันธุ์ในทะเลสาบดังกล่าว

ยิ่งไปกว่านั้น น้ำสีเลือดที่ถูกขับออกมาจากธารน้ำแข็งยังมีอุณหภูมิต่ำถึง -7 องศาเซลเซียส ซึ่งแสดงว่าทะเลสาบน้ำเค็มด้านใต้จะต้องมีอุณหภูมิติดลบมากกว่านั้นหลายเท่า แต่น้ำสีเลือดยังคงสถานะของเหลวอยู่ได้โดยไม่แข็งตัว เนื่องจากมีความเค็มสูงนั่นเอง

ความพิเศษนี้ทำให้เหล่านักชีวดาราศาสตร์เกิดความสนใจขึ้นมาว่า ระบบชีวนิเวศของจุลินทรีย์ที่เป็นต้นธารของน้ำตกโลหิต อาจช่วยจำลองสภาพความเป็นอยู่ของจุลชีพต่างดาว ซึ่งน่าจะมีอยู่ใต้ชั้นน้ำแข็งบนดาวอังคารและดวงจันทร์ยูโรปาของดาวพฤหัสบดี แต่มนุษย์ยังค้นหาไม่พบ

ส่วนนักบรรพชีวินวิทยาก็ให้ความสนใจด้วยว่า การศึกษาน้ำตกโลหิตอาจช่วยไขคำตอบ เรื่องที่สิ่งมีชีวิตยุคแรกเริ่มอยู่รอดได้อย่างไรในยุค “โลกลูกบอลหิมะ” (Snowball Earth) ซึ่งโลกถูกแช่แข็งจนปกคลุมไปด้วยน้ำแข็งทั้งหมด

ล่าสุดทีมนักวัสดุศาสตร์ นำโดยดร. เคน ลีวี จากมหาวิทยาลัยจอห์นส์ฮอปกินส์ของสหรัฐฯ ตีพิมพ์ผลการวิเคราะห์ใหม่เกี่ยวกับโครงสร้างของอนุภาคแร่ธาตุสีเลือดที่แบคทีเรียยุคดึกดำบรรพ์ผลิตขึ้น โดยระบุว่ามันมีลักษณะพิเศษที่อุปกรณ์ไฮเทคอย่างหุ่นยนต์ตระเวนสำรวจดาวอังคาร (Mars Exploration Rovers) ก็ไม่สามารถตรวจพบได้

ในรายงานวิจัยที่เพิ่งตีพิมพ์ลงวารสาร Astronomy and Space Science ดร. ลีวีระบุว่า อนุภาคของแร่ธาตุในน้ำตกโลหิตมีโครงสร้างเป็นเม็ดกลมขนาดเล็กระดับนาโน ซึ่งเล็กจิ๋วยิ่งกว่าเม็ดเลือดแดงของมนุษย์ถึง 100 เท่า โดยอนุภาคนี้อุดมไปด้วยธาตุเหล็ก ทั้งยังมีส่วนประกอบอื่น ๆ อย่างซิลิคอน, แคลเซียม, อะลูมิเนียม, และโซเดียม ซึ่งผสมอยู่ในน้ำเค็มจัดและทำให้อนุภาคดังกล่าวกลายเป็นสีแดง เมื่อมันไหลซึมออกมาสัมผัสกับออกซิเจนและอากาศที่อบอุ่นกว่าตรงด้านบนของผิวธารน้ำแข็ง

อย่างไรก็ตาม ดร. ลีวีบอกว่าอนุภาคของแร่ธาตุในน้ำตกโลหิตไม่มีโครงสร้างแบบผลึกหรือคริสตัล ทำให้อุปกรณ์ตรวจวิเคราะห์สารที่ใช้กันในการสำรวจภาคสนามยุคปัจจุบัน แม้กระทั่งอุปกรณ์ล้ำสมัยอย่างหุ่นยนต์ตระเวนสำรวจดาวอังคารก็ไม่อาจตรวจพบมันได้ ทำให้หลายครั้งมนุษย์พลาดโอกาสที่จะพบร่องรอยของสิ่งมีชีวิตต่างดาวไปอย่างน่าเสียดาย

“บนดาวเคราะห์ที่มีสภาพอากาศหนาวเย็นอย่างดาวอังคาร สารที่สิ่งมีชีวิตผลิตขึ้นอาจมีขนาดเล็กระดับนาโนและไม่มีโครงสร้างเป็นผลึก จึงมีความจำเป็นที่เราจะต้องปรับปรุงเทคโนโลยีด้านการสำรวจอวกาศ ให้รองรับความเป็นไปได้เช่นนี้เพิ่มขึ้นด้วย โดยเราสามารถเรียนรู้จากสารเคมีในระบบนิเวศของน้ำตกโลหิตได้” ดร. ลีวี กล่าวสรุป
","รายงานวิจัยในวารสาร Astronomy and Space Science ดร. ลีวี ระบุว่า อนุภาคของแร่ธาตุในน้ำตกโลหิตมีโครงสร้างเป็นเม็ดกลมขนาดเล็กระดับนาโน ซึ่งเล็กกว่าเม็ดเลือดแดงของมนุษย์ 100 เท่า โดยประกอบไปด้วยธาตุเหล็ก ทั้งยังมีส่วนประกอบอื่น ๆ อย่างซิลิคอน, แคลเซียม, อะลูมิเนียม, และโซเดียม ซึ่งผสมอยู่ในน้ำเค็มจัดและทำให้อนุภาคดังกล่าวกลายเป็นสีแดง เมื่อมันไหลซึมออกมาสัมผัสกับออกซิเจนและอากาศที่อบอุ่นกว่าตรงด้านบนของผิวธารน้ำแข็ง อย่างไรก็ตามอนุภาคของแร่ธาตุในน้ำตกโลหิตไม่มีโครงสร้างแบบผลึกหรือคริสตัล ทำให้อุปกรณ์ตรวจวิเคราะห์สารที่ใช้กันในการสำรวจภาคสนามยุคปัจจุบันไม่อาจตรวจพบมันได้ ทำให้หลายครั้งมนุษย์พลาดโอกาสที่จะพบร่องรอยของสิ่งมีชีวิตต่างดาวไป",
"ทีมนักสมุทรศาสตร์จากสหรัฐฯ และสหราชอาณาจักร เปิดเผยข้อมูลความเปลี่ยนแปลงของน้ำทะเลทั่วโลกที่น่าตกใจว่า พื้นที่ราวครึ่งหนึ่งของผืนมหาสมุทรทั่วโลก โดยเฉพาะอย่างยิ่งในแถบใกล้เส้นศูนย์สูตร กำลังเปลี่ยนเป็นสีเขียวเข้มขึ้นเรื่อย ๆ เนื่องจากภาวะโลกร้อน

การเปลี่ยนแปลงของสภาพภูมิอากาศดังกล่าว ทำให้สิ่งมีชีวิตขนาดจิ๋วในน้ำทะเลอย่างไฟโตแพลงก์ตอน (phytoplankton) ซึ่งใช้สารคลอโรฟิลล์สีเขียวและกระบวนการสังเคราะห์ด้วยแสงผลิตพลังงานให้กับตัวเอง ต่างเติบโตและเพิ่มจำนวนประชากรขึ้นอย่างมหาศาลในเวลาอันรวดเร็ว ส่งผลกระทบใหญ่หลวงต่อระบบนิเวศในมหาสมุทรอย่างหลีกเลี่ยงไม่ได้

รายงานวิจัยที่ตีพิมพ์ในวารสาร Nature ฉบับล่าสุด ระบุว่าแม้ปรากฏการณ์นี้จะทำให้โลกดูเป็นสีเขียวมากขึ้น ทว่ากลับไม่เป็นผลดีต่อสิ่งแวดล้อมแต่อย่างใด เนื่องจากการเติบโตเกินขีดจำกัดของประชากรแพลงก์ตอน จะทำให้ผืนน้ำโดยรอบขาดออกซิเจนจนกลายเป็นเขตมรณะ (hypoxic dead zone) ซึ่งยากที่สิ่งมีชีวิตจะเหลือรอดและอาศัยอยู่ในบริเวณนั้นได้

ทีมผู้วิจัยซึ่งนำโดยนักวิทยาศาสตร์จากศูนย์สมุทรศาสตร์แห่งชาติ (NOC) ในเมืองเซาแทมป์ตันของสหราชอาณาจักร ชี้ว่าผลวิเคราะห์ภาพถ่ายดาวเทียมที่รวบรวมมาเป็นเวลานานถึง 20 ปีนั้น เพียงพอที่จะเป็นตัวบ่งชี้ถึงความเปลี่ยนแปลงของระบบนิเวศผิวน้ำในมหาสมุทรได้

ภาพถ่ายดาวเทียมดังกล่าวเป็นภาพจากการสะท้อนแสงของผิวมหาสมุทร ซึ่งบันทึกไว้โดยดาวเทียม MODIS-Aqua โดยสีของน้ำทะเลที่ตรวจจับได้จากการสะท้อนแสงดังกล่าว บ่งบอกถึงจำนวนประชากรของไฟโตแพลงก์ตอนได้แม่นยำกว่าวิธีดั้งเดิมอื่น ๆ อย่างเช่นค่าประมาณการของระดับสารคลอโรฟิลล์ในผิวน้ำ

ความเปลี่ยนแปลงที่พบคือผืนมหาสมุทรบริเวณแถบเส้นศูนย์สูตร ซึ่งกินบริเวณกว้างเกือบครึ่งหนึ่งของพื้นที่มหาสมุทรทั่วโลก กำลังเปลี่ยนเป็นสีเขียวเข้มขึ้นเรื่อย ๆ ในช่วง 20 ปีที่ผ่านมา แสดงถึงการเจริญเติบโตอย่างรวดเร็วโดยไม่หยุดยั้งของประชากรไฟโตแพลงก์ตอน

เมื่อนำแบบแผนการขยายตัวของน้ำทะเลสีเขียวนี้ไปตรวจสอบ โดยเปรียบเทียบกับข้อมูลในแบบจำลองคอมพิวเตอร์ ทีมผู้วิจัยพบว่ามันสอดคล้องกันพอดีกับแบบแผนความเปลี่ยนแปลงของสภาพภูมิอากาศโลก ซึ่งเป็นเครื่องบ่งชี้ว่าอุณหภูมิผิวน้ำที่สูงขึ้นเนื่องจากภาวะโลกร้อน คือปัจจัยสำคัญที่เร่งให้น้ำทะเลเปลี่ยนสีและมีออกซิเจนลดลง

แม้ไฟโตแพลงก์ตอนจะสามารถดูดซับก๊าซคาร์บอนไดออกไซด์ในบรรยากาศ และช่วยให้เกิดการจมคาร์บอนลงสู่ก้นมหาสมุทรได้มากขึ้น แต่การเพิ่มจำนวนประชากรอย่างเกินขีดจำกัดของมัน ไม่ได้ทำให้ภาวะโลกร้อนชะลอตัวหรือบรรเทาความรุนแรงลง เนื่องจากการที่น้ำทะเลเน่าเสียขาดออกซิเจน จะส่งผลให้ห่วงโซ่อาหารหลักของท้องทะเลถูกทำลายไปด้วย
",ทีมนักสมุทรศาสตร์จากสหรัฐฯ และสหราชอาณาจักร เปิดเผยข้อมูลความเปลี่ยนแปลงของน้ำทะเลทั่วโลกที่น่าตกใจว่า พื้นที่ราวครึ่งหนึ่งของผืนมหาสมุทรทั่วโลก โดยเฉพาะอย่างยิ่งในแถบใกล้เส้นศูนย์สูตร กำลังเปลี่ยนเป็นสีเขียวเข้มขึ้นเรื่อย ๆ เนื่องจากภาวะโลกร้อน ทำให้สิ่งมีชีวิตในน้ำทะเลอย่างไฟโตแพลงก์ตอน (phytoplankton) เติบโตและเพิ่มจำนวนประชากรขึ้นอย่างมหาศาลในเวลาอันรวดเร็ว เมื่อนำแบบแผนการขยายตัวของน้ำทะเลสีเขียวนี้ไปตรวจสอบ โดยเปรียบเทียบกับข้อมูลในแบบจำลองคอมพิวเตอร์ ทีมผู้วิจัยพบว่ามันสอดคล้องกันพอดีกับแบบแผนความเปลี่ยนแปลงของสภาพภูมิอากาศโลก บ่งชี้ว่าอุณหภูมิผิวน้ำที่สูงขึ้นเนื่องจากภาวะโลกร้อน คือปัจจัยสำคัญที่เร่งให้น้ำทะเลเปลี่ยนสีและมีออกซิเจนลดลง การเพิ่มจำนวนประชากรอย่างเกินขีดจำกัดของมัน ไม่ได้ทำให้ภาวะโลกร้อนชะลอตัวหรือบรรเทาความรุนแรงลง เนื่องจากการที่น้ำทะเลเน่าเสียขาดออกซิเจน จะส่งผลให้ห่วงโซ่อาหารหลักของท้องทะเลถูกทำลายไปด้วย,
"ข้อมูลทางธรณีวิทยาระหว่างปี 1993-2010 บ่งชี้ว่า ทั่วโลกมีการสูบน้ำบาดาลขึ้นมาใช้ในปริมาณมหาศาล จนส่งผลกระทบต่อลักษณะการกระจายตัวของแหล่งน้ำใต้ดิน ซึ่งทำให้แกนหมุนของโลกเสียสมดุลและเอียงไปทางทิศตะวันออกมากขึ้น ส่วนตำแหน่งของขั้วโลกทั้งเหนือและใต้ก็เคลื่อนที่ไปจากเดิมถึง 80 เซนติเมตร
ดร.กี วอน ซอ นักธรณีฟิสิกส์จากมหาวิทยาลัยแห่งชาติกรุงโซลของเกาหลีใต้และคณะ ได้ตีพิมพ์รายงานว่าด้วยผลการศึกษาข้างต้นลงในวารสาร Geophysical Research Letters ฉบับล่าสุด โดยชี้ว่าในบรรดาเหตุปัจจัยที่เกี่ยวข้องกับการเปลี่ยนแปลงสภาพภูมิอากาศแล้ว การสูบน้ำบาดาลถือเป็นสาเหตุที่ส่งผลกระทบรุนแรงที่สุดต่อความเปลี่ยนแปลงของแกนหมุนโลก
เมื่อปี 2016 เคยมีการค้นพบมาแล้วว่า รูปแบบการกระจายตัวของแหล่งน้ำใต้ดินที่เปลี่ยนแปลงไป รวมทั้งการละลายของธารน้ำแข็งและแผ่นน้ำแข็งเนื่องจากภาวะโลกร้อน สามารถส่งผลให้การกระจายตัวของมวลรอบแกนหมุนโลกเสียสมดุล จนแกนหมุนดังกล่าวต้องปรับแนวการวางตัวใหม่เพื่อชดเชยภาวะเสียสมดุลนั้น
อย่างไรก็ตาม การศึกษาของ ดร.กี วอน ซอ จัดเป็นงานวิจัยชิ้นแรกที่แสดงให้เห็นผลกระทบทางธรณีวิทยา อันเนื่องมาจากการสูบน้ำบาดาลเกินขนาดอย่างชัดเจน โดยประมาณการว่าระหว่างปี 1993-2010 ทั่วโลกสูบน้ำบาดาลขึ้นมาใช้ราว 2,150 กิกะตัน ซึ่งส่งผลต่อเนื่องให้ระดับน้ำทะเลเพิ่มสูงขึ้น 6 มิลลิเมตรด้วย
ทีมผู้วิจัยสามารถประมาณการดังกล่าวได้ หลังสร้างแบบจำลองคอมพิวเตอร์โดยใช้ข้อมูลการเคลื่อนตัวของขั้วโลกทั้งสองตำแหน่ง และข้อมูลการกระจายตัวของแหล่งน้ำที่มาจากการละลายตัวของธารน้ำแข็งและแผ่นน้ำแข็ง
จากนั้นทีมผู้วิจัยทดลองป้อนข้อมูลของปริมาณน้ำบาดาลในระดับต่าง ๆ ลงในแบบจำลองคอมพิวเตอร์ จนพบว่าแกนหมุนของโลกและตำแหน่งของขั้วโลกจะอยู่ในพิกัดของปี 2010 พอดี หากมีการสูบน้ำบาดาลขึ้นมาใช้ราว 2,150 กิกะตัน ในช่วงเวลาดังกล่าว
การที่มนุษย์สูบน้ำบาดาลขึ้นมาใช้เกินขนาด ทำให้ตำแหน่งของขั้วโลกทั้งเหนือและใต้เคลื่อนไปจากเดิมโดยเฉลี่ยปีละ 4.36 เซนติเมตรในช่วงทศวรรษก่อน อย่างไรก็ตาม คาดว่าปรากฏการณ์จากฝีมือมนุษย์นี้ยังคงดำเนินอยู่ในปัจจุบัน และน่าจะส่งผลให้แกนหมุนของโลกเอียงมากขึ้นกว่าเดิมแล้ว
ทีมผู้วิจัยยังระบุว่า ภูมิภาคที่มีการสูบน้ำบาดาลขึ้นมาใช้มากที่สุด ได้แก่บริเวณมิดละติจูด (mid-latitude) ซึ่งก็คือแถบตอนกลางของโลก โดยเฉพาะอย่างยิ่งภูมิภาคอเมริกาเหนือและทางตอนเหนือของอินเดีย
ข้อเสนอแนะหนึ่งของงานวิจัยระบุว่า ประเทศต่าง ๆ ในภูมิภาคที่ได้รับผลกระทบจากภาวะโลกร้อน จนต้องมีการสูบน้ำบาดาลเพิ่มขึ้นนั้น ควรแสวงหาความร่วมมือระหว่างกันเพื่อลดปริมาณการสูบน้ำบาดาลลง เพื่อหลีกเลี่ยงผลกระทบทางธรณีวิทยาระดับโลก ซึ่งอาจต้องใช้เวลานับสิบปีกว่าที่ความพยายามนี้จะบังเกิดผล
","ข้อมูลทางธรณีวิทยาระหว่างปี 1993-2010 บ่งชี้ว่า ทั่วโลกมีการสูบน้ำบาดาลขึ้นมาใช้ในปริมาณมหาศาล ส่งผลกระทบต่อลักษณะการกระจายตัวของแหล่งน้ำใต้ดิน ทำให้แกนหมุนของโลกเสียสมดุลและเอียงไปทางทิศตะวันออกมากขึ้น ตำแหน่งของขั้วโลกทั้งเหนือและใต้ก็เคลื่อนที่ไปจากเดิมถึง 80 เซนติเมตร ดร.กี วอน ซอ นักธรณีฟิสิกส์จากมหาวิทยาลัยแห่งชาติกรุงโซลของเกาหลีใต้และคณะ ตีพิมพ์รายงาน การสูบน้ำบาดาลถือเป็นสาเหตุที่ส่งผลกระทบรุนแรงที่สุดต่อความเปลี่ยนแปลงของแกนหมุนโลก เป็นงานวิจัยชิ้นแรกที่แสดงให้เห็นผลกระทบทางธรณีวิทยา ที่มาจากการสูบน้ำบาดาลเกินขนาด โดยระหว่างปี 1993-2010 ทั่วโลกสูบน้ำบาดาลขึ้นมาใช้ราว 2,150 กิกะตัน ซึ่งส่งผลต่อเนื่องให้ระดับน้ำทะเลเพิ่มสูงขึ้น 6 มิลลิเมตร การที่มนุษย์สูบน้ำบาดาลขึ้นมาใช้เกินขนาด ทำให้ตำแหน่งของขั้วโลกทั้งเหนือและใต้เคลื่อนไปจากเดิมโดยเฉลี่ยปีละ 4.36 เซนติเมตรในช่วงทศวรรษก่อน ข้อเสนอแนะในงานวิจัยระบุว่า ประเทศต่าง ๆ ควรหาความร่วมมือเพื่อลดปริมาณการสูบน้ำบาดาลลง เพื่อหลีกเลี่ยงผลกระทบทางธรณีวิทยาระดับโลก",
"การเปลี่ยนแปลงสภาพภูมิอากาศที่ทำให้โลกร้อนขึ้น อาจส่งผลกระทบต่อสรีรวิทยา, สุขภาพ, และพฤติกรรมการดำรงชีวิตของมนุษยชาติอย่างคาดไม่ถึง
ล่าสุดผู้เชี่ยวชาญด้านวิทยาศาสตร์เชิงปัญญา (cognitive science) พบว่าขนาดสมองโดยเฉลี่ยของคนเราจะปรับตัวลดลงทุกครั้งเมื่อเจอกับอุณหภูมิที่สูงขึ้น ตลอดช่วงเวลา 10,000 ปีที่ผ่านมา
ดร. เจฟฟ์ มอร์แกน สตีเบล นักวิจัยประจำพิพิธภัณฑ์ธรรมชาติวิทยาแห่งแคลิฟอร์เนียของสหรัฐฯ ตีพิมพ์ผลการศึกษาข้างต้นลงในวารสาร Brain, Behavior, and Evolution ฉบับล่าสุด โดยชี้ว่าสถานการณ์วิกฤตด้านสิ่งแวดล้อมโลกในปัจจุบัน ทำให้มีความจำเป็นที่จะต้องศึกษาถึงการตอบสนองและปรับตัวของมนุษย์ ทั้งในด้านกายภาพและสติปัญญา เพื่อดูว่ามนุษยชาติมีกลไกทางวิวัฒนาการที่รับมือต่อภาวะเครียดกดดันดังกล่าวอย่างไร
ดร. สตีเบลได้วิเคราะห์ความเปลี่ยนแปลงของขนาดสมองมนุษย์ โดยรวบรวมข้อมูลจากกะโหลกศีรษะของมนุษย์โบราณในสายตระกูลโฮโม (hominins) จำนวน 298 ตัวอย่าง ซึ่งทั้งหมดเคยมีชีวิตอยู่ในช่วงเวลา 50,000 ปีที่ผ่านมา
จากนั้นผู้วิจัยได้นำข้อมูลข้างต้นไปเปรียบเทียบกับบันทึกความเปลี่ยนแปลงด้านสิ่งแวดล้อมของโลก ซึ่งรวมถึงอุณหภูมิเฉลี่ย, ความชื้น, และปริมาณน้ำฝนในยุคต่าง ๆ ซึ่งเราสามารถทราบได้จากสารที่สะสมในแกนน้ำแข็งที่เจาะมาจากทวีปแอนตาร์กติกา
ผลปรากฏว่าขนาดสมองโดยเฉลี่ยของมนุษย์สายพันธุ์ต่าง ๆ ในอดีต มีการขยายขนาดใหญ่ขึ้นในช่วงที่โลกมีอุณหภูมิหนาวเย็นลงและมีสภาพอากาศแห้ง ส่วนในยุคที่มีการเปลี่ยนแปลงสภาพภูมิอากาศจนโลกร้อนขึ้น ขนาดสมองของเผ่าพันธุ์มนุษย์จะหดเล็กลงอย่างมีนัยสำคัญสูงสุดถึง 10.7 %
ผู้วิจัยพบแนวโน้มความเปลี่ยนแปลงดังกล่าวอย่างชัดเจน ทั้งในช่วง 10,000 ปีที่ผ่านมา และในช่วงราว 100 ปีก่อนหน้านี้ ซึ่งเป็นยุคหลังการปฏิวัติอุตสาหกรรมปลายศตวรรษที่ 19 เหตุการณ์สำคัญนี้ส่งผลให้มนุษย์ปล่อยคาร์บอนและก๊าซเรือนกระจกขึ้นสู่ชั้นบรรยากาศในปริมาณมาก
แม้นักวิทยาศาสตร์จะทราบกันดีอยู่แล้วว่า สมองของเผ่าพันธุ์มนุษย์มีวิวัฒนาการจนขยายขนาดใหญ่ขึ้นเรื่อย ๆ ตลอดช่วง 2 ล้านปีที่ผ่านมา แต่การค้นพบของดร. สตีเบลในครั้งนี้ ชี้ให้เห็นถึงแนวโน้มย่อยที่เกิดขึ้นในวิวัฒนาการดังกล่าว โดยเฉพาะอย่างยิ่งในช่วงยุคน้ำแข็งใหญ่ครั้งล่าสุด (Last Glacial Maximum) ที่ทำให้โลกหนาวเย็นลง และช่วงเริ่มต้นสมัยโฮโลซีน (Holocene epoch) ที่อุณหภูมิเฉลี่ยของโลกเริ่มสูงขึ้น
“กว่าที่เราจะเห็นความเปลี่ยนแปลงของขนาดสมองมนุษย์อย่างชัดเจน ต้องใช้เวลานานหลายพันปีในการปรับตัวรับมือกับการเปลี่ยนแปลงของสภาพภูมิอากาศ แต่เราก็พบหลักฐานที่บ่งชี้ว่า วิวัฒนาการและการคัดเลือกโดยธรรมชาติสามารถจะเริ่มเกิดขึ้นได้ภายในไม่กี่ชั่วรุ่นเท่านั้น ทำให้ขนาดของสมองมนุษย์เปลี่ยนไป โดยอาจมีปัจจัยแวดล้อมอื่น ๆ เข้ามาส่งผลในเรื่องนี้ด้วย” ดร. สตีเบลกล่าวสรุป
","ผู้เชี่ยวชาญด้านวิทยาศาสตร์เชิงปัญญา (cognitive science) พบว่าขนาดสมองโดยเฉลี่ยของคนเราจะปรับตัวลดลงทุกครั้งเมื่อเจอกับอุณหภูมิที่สูงขึ้น ตลอดช่วงเวลา 10,000 ปีที่ผ่านมา ดร. เจฟฟ์ มอร์แกน สตีเบล นักวิจัยประจำพิพิธภัณฑ์ธรรมชาติวิทยาแห่งแคลิฟอร์เนียของสหรัฐฯ ตีพิมพ์ในวารสาร Brain, Behavior, and Evolution ฉบับล่าสุดว่าสถานการณ์วิกฤตด้านสิ่งแวดล้อมโลกในปัจจุบัน ทำให้ต้องศึกษาถึงการตอบสนองและปรับตัวของมนุษย์ ทั้งในด้านกายภาพและสติปัญญา งานวิจัยได้วิเคราะห์ความเปลี่ยนแปลงของขนาดสมองมนุษย์ ผลปรากฏว่าขนาดสมองโดยเฉลี่ยของมนุษย์สายพันธุ์ต่าง ๆ ในอดีต มีการขยายขนาดใหญ่ขึ้นในช่วงที่โลกมีอุณหภูมิหนาวเย็นลงและมีสภาพอากาศแห้ง ส่วนในยุคที่มีการเปลี่ยนแปลงสภาพภูมิอากาศจนโลกร้อนขึ้น ขนาดสมองของเผ่าพันธุ์มนุษย์จะหดเล็กลงอย่างมีนัยสำคัญสูงสุดถึง 10.7 % ดร. สตีเบลกล่าวว่า “กว่าที่จะเห็นความเปลี่ยนแปลงของขนาดสมองมนุษย์อย่างชัดเจน ต้องใช้เวลานานหลายพันปีในการปรับตัวกับการเปลี่ยนแปลงของสภาพภูมิอากาศ แต่ก็พบหลักฐานที่บ่งชี้ว่า วิวัฒนาการและการคัดเลือกโดยธรรมชาติสามารถจะเริ่มเกิดขึ้นได้ภายในไม่กี่ชั่วรุ่นเท่านั้น ทำให้ขนาดของสมองมนุษย์เปลี่ยนไป โดยอาจมีปัจจัยแวดล้อมอื่น ๆ เข้ามาส่งผลในเรื่องนี้ด้วย” ",
"ผู้เชี่ยวชาญด้านอุทกศาสตร์ (hydrography) จากทั่วโลก ออกมาเตือนว่าภาวะโลกร้อนและการเปลี่ยนแปลงของสภาพภูมิอากาศที่กำลังรุนแรงขึ้นทุกขณะ อาจเป็นตัวกระตุ้นให้มีเหตุดินถล่มครั้งใหญ่ที่ก้นมหาสมุทรแอนตาร์กติก จนเกิดคลื่นยักษ์สึนามิขนาดมหึมาซัดถล่มซีกโลกใต้ได้
ทีมนักวิทยาศาสตร์นานาชาติจากสหรัฐฯ ยุโรป และเอเชีย ตีพิมพ์ผลการศึกษาข้างต้นลงในวารสาร Nature Communications เมื่อวันที่ 18 พ.ค. ที่ผ่านมา โดยชี้ว่าเหตุการณ์ลักษณะเดียวกันเคยเกิดขึ้นมาแล้วถึงสองครั้งเมื่อหลายล้านปีก่อน ระหว่างที่โลกอยู่ในช่วงมีอุณหภูมิสูงขึ้นและเกิดการเปลี่ยนแปลงของสภาพภูมิอากาศเหมือนกับทุกวันนี้
ดร. เจนนี เกลส์ ผู้นำทีมวิจัยจากมหาวิทยาลัยพลีมัธของสหราชอาณาจักรบอกว่า คลื่นยักษ์สึนามิขนาดมหึมาเนื่องจากเหตุชั้นตะกอนก้นมหาสมุทรพังถล่ม เคยเกิดขึ้นมาแล้วในยุคดึกดำบรรพ์เมื่อราว 3 ล้านปีก่อน และเมื่อ 15 ล้านปีก่อน ซึ่งล้วนเป็นช่วงเวลาที่เกิดภาวะโลกร้อน ทำให้มีคลื่นยักษ์ซัดถล่มภูมิภาคอเมริกาใต้ นิวซีแลนด์ และเอเชียตะวันออกเฉียงใต้ ซึ่งอาจทำให้มีผู้เสียชีวิตเป็นจำนวนมากหากเกิดขึ้นในยุคปัจจุบัน
เมื่อปี 2017 ทีมผู้วิจัยค้นพบหลักฐานทางธรณีวิทยาที่ชี้ว่า เคยเกิดเหตุดินถล่มก้นสมุทรนอกชายฝั่งทวีปแอนตาร์กติกาบริเวณทิศตะวันออกของทะเลรอสส์ (Ross Sea) ทำให้ในปีต่อมามีการขุดเจาะแกนของชั้นตะกอนก้นสมุทรขึ้นมาตรวจสอบ
ผลวิเคราะห์พบว่าชั้นตะกอนที่เกาะตัวกันเพียงหลวม ๆ และพังถล่มลงมานั้น แท้ที่จริงคือซากแพลงก์ตอนปริมาณมหาศาล ซึ่งขยายพันธุ์อย่างรวดเร็วในยุคไพลโอซีนตอนกลางและยุคไมโอซีน เนื่องจากอุณหภูมิของน้ำในมหาสมุทรแอนตาร์กติกยุคนั้นสูงกว่าปัจจุบันถึง 3 องศาเซลเซียส
ดร. โรเบิร์ต แม็กเคย์ ผู้อำนวยการศูนย์วิจัยมหาสมุทรแอนตาร์กติก ประจำมหาวิทยาลัยวิกตอเรียแห่งกรุงเวลลิงตันของนิวซีแลนด์ หนึ่งในสมาชิกทีมวิจัยกล่าวว่า “ในช่วงยุคน้ำแข็งที่อากาศหนาวเย็นลง ชั้นตะกอนที่เกิดจากซากแพลงก์ตอนถูกทับถมด้วยหินกรวดที่ธารน้ำแข็งพัดพามา ทำให้เกิดโครงสร้างที่ไม่มั่นคงและมีความเสี่ยงจะพังถล่มลงมาได้ง่าย”
แม้ทีมผู้วิจัยยังไม่ทราบแน่ชัดว่า สาเหตุที่จะทำให้ชั้นตะกอนก้นสมุทรพังถล่มนั้นได้แก่อะไรบ้าง แต่คาดว่าการละลายและหดตัวของธารน้ำแข็งจากภาวะโลกร้อนในอดีต ทำให้แผ่นเปลือกโลกรับน้ำหนักน้อยลงและเกิดการ “ดีดตัว” (isostatic rebound) ซึ่งจะทำให้มีแรงสั่นสะเทือนจากแผ่นดินไหวที่เขย่าให้ชั้นตะกอนก้นสมุทรพังลงมาและเกิดคลื่นยักษ์สึนามิได้
อย่างไรก็ตาม ทีมผู้วิจัยยังไม่สามารถคำนวณได้ว่า คลื่นยักษ์สึนามิขนาดมหึมาที่อาจซัดถล่มซีกโลกใต้อีกครั้งนี้ จะมีขนาดและความสูงเป็นเท่าใดกันแน่ แต่พวกเขาคาดว่าน่าจะมีขนาดไม่เล็กไปกว่า “สึนามิแกรนด์แบงส์” (The Grand Banks Tsunami) เมื่อปี 1929 ที่ซัดถล่มชายฝั่งเขตนิวฟาวด์แลนด์ของแคนาดา โดยมีความสูงถึง 13 เมตร
นอกจากนี้ คลื่นยักษ์จากการเปลี่ยนแปลงสภาพภูมิอากาศดังกล่าว น่าจะมีขนาดใหญ่กว่าสึนามิที่ถล่มปาปัวนิวกินีเมื่อปี 1998 ซึ่งมีความสูงถึง 15 เมตร และทำให้มีผู้เสียชีวิตไป 2,200 คน
",ทีมนักวิทยาศาสตร์นานาชาติจากสหรัฐฯ ยุโรป และเอเชีย ตีพิมพ์ในวารสาร Nature Communications เมื่อวันที่ 18 พ.ค. ที่ผ่านมา ว่าภาวะโลกร้อนอาจเป็นตัวกระตุ้นให้มีเหตุดินถล่มครั้งใหญ่ที่ก้นมหาสมุทรแอนตาร์กติก จนเกิดคลื่นยักษ์สึนามิขนาดมหึมาซัดถล่มซีกโลกใต้ ดร. เจนนี เกลส์ ผู้นำทีมวิจัยจากมหาวิทยาลัยพลีมัธของสหราชอาณาจักรบอกว่า คลื่นยักษ์สึนามิขนาดมหึมาที่เกิดจากชั้นตะกอนก้นมหาสมุทรพังถล่ม เคยเกิดขึ้นมาแล้ว เมื่อปี 2017 ทีมผู้วิจัยค้นพบหลักฐานทางธรณีวิทยาทำให้ในปีต่อมามีการขุดเจาะแกนของชั้นตะกอนก้นสมุทรขึ้นมาตรวจสอบ ผลวิเคราะห์พบว่าชั้นตะกอนที่เกาะตัวกันเพียงหลวม ๆ และพังถล่มลงมาคือซากแพลงก์ตอนปริมาณมาก และไม่ทราบแน่ชัดถึงสาเหตุที่ทำให้ชั้นตะกอนพังถล่ม แต่คาดว่าการละลายและหดตัวของธารน้ำแข็งจากภาวะโลกร้อนในอดีต ทำให้แผ่นเปลือกโลกรับน้ำหนักน้อยลงและเกิดการ “ดีดตัว” (isostatic rebound) ทำให้มีแรงสั่นสะเทือนจากแผ่นดินไหวที่เขย่าให้ชั้นตะกอนก้นสมุทรพังลงมาและเกิดคลื่นยักษ์สึนามิได้ ทีมผู้วิจัยคาดว่าจะมีขนาดไม่เล็กไปกว่า “สึนามิแกรนด์แบงส์” (The Grand Banks Tsunami) เมื่อปี 1929 ที่ซัดถล่มชายฝั่งเขตนิวฟาวด์แลนด์ของแคนาดา โดยมีความสูงถึง 13 เมตร และน่าจะมีขนาดใหญ่กว่าสึนามิที่ถล่มปาปัวนิวกินีเมื่อปี 1998 ซึ่งมีความสูงถึง 15 เมตร,
"บิลาล อาเหม็ด ครูสอนคณิตศาสตร์จากเมืองศรีนาการ์ในแคชเมียร์ ประเทศอินเดีย ฉีกแนวคิดรถหรูครอบครองได้แค่ชนชั้นสูง ด้วยการประกอบรถยนต์หรู และขับเคลื่อนด้วยพลังงานแสงอาทิตย์ขึ้นมาเอง
11 ปี กับโครงการรถหรูพลังงานแสงอาทิตย์ บิลาลเริ่มตั้งศึกษารถยนต์หรูหราหลายรุ่นที่ผลิตตั้งแต่ปี 1950 ศึกษาประวัติผู้ออกแบบ จนมาถึงเจ้าของบริษัท DMC ที่ผลิตรถยนต์ดีไซน์ประตูปีกนกอย่าง DeLorean ที่ช่วยกระตุ้นให้เขาสร้างรถยนต์ที่หรูหราและราคาย่อมเยาว์สำหรับคนทั่วไป
บิลาลเริ่มดัดแปลงรถ และเพิ่มคุณลักษณะต่างๆ จากการดูวิดีโอ เขายื่นขอทุนนวัตกรรมจากรัฐบาลเพื่อพัฒนารถสำหรับผู้พิการแต่ไม่ได้รับการคัดเลือก ช่วงนั้นน้ำมันราคาสูงขึ้นพอดี เขาจึงเปลี่ยนความคิดมาพัฒนารถหรูที่ใช้พลังงานแสงอาทิตย์ในการขับเคลื่อนรถ ด้วยการไปติดต่อกับบริษัทผลิตแผงโซลาร์เซลล์หลายแห่งเพื่อตรวจสอบประสิทธิภาพ เนื่องจากในแคชเมียร์อากาศส่วนใหญ่มืดครึ้ม และพื้นผิวรถยนต์มีขนาดไม่มาก เข้าจึงต้องการแผงโซลาร์เซลล์ที่ตอบโจทย์การใช้งานมากที่สุด
“พื้นที่ผิวของรถน้อยเมื่อเทียบกับพื้นที่ผิวหลังคาบ้าน ผมได้แผงโซลาร์เซลล์ที่ใช้พื้นที่น้อยแต่ให้ประสิทธิภาพสูง” เขากล่าว
นอกจากนี้ แผงโซลาร์เซลล์ยังสามารถเปลี่ยนทิศทางโดยอัตโนมัติตามการเคลื่อนทิศของดวงอาทิตย์ เพื่อให้แผงโซลาร์เซลล์สามารถรับแสงได้เต็มที่
ระบบเบรกจะช่วยสร้างพลังงานใหม่ให้กับแบตเตอรี่รถยนต์เพื่อประหยัดพลังงาน “มันเป็นมิตรกับสิ่งแวดล้อมและสามารถทำงานโดยใช้แหล่งพลังงานฟรี มีศักยภาพมหาศาลในการปฏิวัติตลาด” เขากล่าว
“รถคันนี้ไม่ใช่รถต้นแบบ แต่เป็นรถที่หรูเต็มรูปแบบ รถยนต์หรูหราคันอื่นๆ ในตลาดมีราคาสูงเป็นล้านๆ ผมต้องการสิ่งประดิษฐ์ราคาไม่แพงเพื่อเข้าถึงผู้คนทั่วไป และผมต้องการให้ผู้ได้คนใช้เทคโนโลยีขั้นสูงในราคาที่เหมาะสม “เขากล่าว
11 ปีจากวันที่เริ่มศึกษา จนวันนี้บิลาลได้ขับรถหรูพลังงานแสงอาทิตย์ที่พัฒนาขึ้นมาด้วยความมั่นใจ และหวังจะก่อตั้งบริษัทผลิตรถหรูสำหรับคนทั่วไป และสร้างงานให้กับเยาวชนในแคชเมียร์
“ผมจะตั้งชื่อบริษัทว่า YMC ตามชื่อลูกของผม – Yosha และ Maisha บริษัทผลิตรถหรูสำหรับคนทั่วไป” บิลาลกล่าว
",บิลาล อาเหม็ด ใช้เวลา 11 ปี กับโครงการรถหรูพลังงานแสงอาทิตย์ ดัดแปลงรถ และเพิ่มคุณลักษณะต่างๆ จากการดูวิดีโอ เขายื่นขอทุนนวัตกรรมจากรัฐบาล แต่ไม่ได้รับการคัดเลือก เขาจึงเปลี่ยนความคิดมาพัฒนารถหรูที่ใช้พลังงานแสงอาทิตย์ในการขับเคลื่อนรถ และยังสามารถเปลี่ยนทิศทางโดยอัตโนมัติตามการเคลื่อนทิศของดวงอาทิตย์ ระบบเบรกจะช่วยสร้างพลังงานใหม่ให้กับแบตเตอรี่รถยนต์ ผมจะตั้งชื่อบริษัทว่า YMC ตามชื่อลูกของผม เขากล่าว,
"16 ก.พ.2566 นายปิ่นสักก์ สุรัสวดี อธิบดีกรมควบคุมมลพิษ (คพ.) และในฐานะประธานศูนย์แก้ไขปัญหามลพิษทางอากาศ (ศกพ.) แถลงข่าว “การยกระดับการป้องกันและแก้ไขปัญหาไฟป่า หมอกควันและฝุ่น PM2.5 พื้นที่ 17 จังหวัดภาคเหนือ” ผ่าน Facebook live กรมควบคุมมลพิษ
ระบุ ขณะนี้ได้ยกระดับการ ในพื้นที่ 17 จังหวัดภาคเหนือ ด้วยการให้กรมอุทยานแห่งชาติสัตว์ป่าและพันธุ์พืช ประกาศปิดพื้นที่ป่าอนุรักษ์หรืออุทยานแห่งชาติที่มีจุดความร้อนสูงสุดและเสี่ยงเกิดไฟป่ารุนแรง 8 แห่งในพื้นที่ 17 จังหวัดภาคเหนือ เว้นส่วนให้บริการการท่องเที่ยว เพื่อให้เจ้าหน้าที่เข้าปฏิบัติในพื้นที่ควบคุมจุดความร้อนได้คล่องตัวมากขึ้น
8 อุทยาน ประกอบด้วย 1.เขตรักษาพันธุ์สัตว์ป่าลุ่มน้ำปาย 2.อุทยานแห่งชาติผาแดง 3.อุทยานแห่งชาติถ้ำผาไท 4.อุทยานแห่งชาติออบหลวง 5.เขตรักษาพันธุ์สัตว์ป่าอมก๋อย 6.อุทยานแห่งชาติแม่ปิง 7.อุทยานแห่งชาติศรีน่าน และเขตรักษาพันธุ์สัตว์ป่าแม่ตื่น มีผลตั้งแต่วันที่ 16 ก.พ.
ส่วนพื้นที่ป่าสงวนแห่งชาติมีความเสี่ยงที่จะเกิดความร้อน อยู่ระหว่างการวิเคราะห์ เพื่อเสนอผู้ว่าราชการจังหวัดเข้าควบคุมเส้นทางที่มีความเสี่ยงต่อการเกิดจุดความร้อนและปฏิบัติการดับไฟป่า
ทั้งนี้ยังเน้นสื่อสารประชาชนถึงมาตรการที่เข้มงวดขึ้น อาจจะกระทบประชาชนในพื้นที่บ้าง แต่เน้นย้ำการทำงานให้กระทบประชาชนในพื้นที่น้อยที่สุด และขอความร่วมมือให้ประชาชนในพื้นที่สวมหน้ากากป้องกันฝุ่น PM2.5
ในช่วง 2-3 ปีที่ผ่านมาพบมีพื้นที่เสี่ยงต่อการเกิดไฟป่าในพื้นที่ป่าอนุรักษ์ 17 จังหวัดภาคเหนือ โดยเฉพาะพื้นที่ไฟไหม้ซ้ำซากพบเกิดในพื้นที่อุทยานแห่งชาติ 7 แห่ง เขตรักษาพันธุ์สัตว์ป่า 6 แห่ง และวนอุทยานแห่งชาติ 2 แห่ง
จากการสำรวจช่วงวันที่ 1 ม.ค.-15 ก.พ.นี้ สถานการณ์ฝุ่น PM2.5 และจุดความร้อนในพื้นที่ภาคเหนือ 17 จังหวัดมีแนวโน้มรุนแรงกว่าช่วง 2 ปีที่ผ่านมาเนื่องจากการเติบโตทางเศรษฐกิจ และสภาพอากาศที่ปิด
",นายปิ่นสักก์ แถลงข่าว ผ่าน Facebook live กรมควบคุมมลพิษ ให้กรมอุทยานในจังหวัดภาคเหนือ ที่มีจุดความร้อนสูงสุดและเสี่ยงเกิดไฟป่ารุนแรง 8 แห่ง 1.เขตรักษาพันธุ์สัตว์ป่าลุ่มน้ำปาย 2.อุทยานแห่งชาติผาแดง 3.อุทยานแห่งชาติถ้ำผาไท 4.อุทยานแห่งชาติออบหลวง 5.เขตรักษาพันธุ์สัตว์ป่าอมก๋อย 6.อุทยานแห่งชาติแม่ปิง 7.อุทยานแห่งชาติศรีน่าน และเขตรักษาพันธุ์สัตว์ป่าแม่ตื่น  เว้นส่วนให้บริการการท่องเที่ยว เน้นย้ำการทำงานให้กระทบประชาชนในพื้นที่น้อยที่สุด และขอความร่วมมือให้ประชาชนในพื้นที่สวมหน้ากากป้องกันฝุ่น PM2.5,
"น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) เมื่อวันที่ 7 กุมภาพันธ์ 2565 มีมติรับทราบและเห็นชอบ (ร่าง) แผนปฏิบัติการด้านการจัดการขยะพลาสติกระยะที่ 2 (พ.ศ. 2566-2570) ตามที่กระทรวงทรัพยากรธรรมชาติและสิ่งแวดล้อมเสนอ และมอบหมายให้หน่วยงานที่เกี่ยวข้องขับเคลื่อนการดำเนินการตามแผนปฏิบัติการต่อไป
สาระสำคัญของแผนการด้านการจัดการ  ‘ขยะพลาสติก’  สรุปได้ ดังนี้
1.การจัดการต้นทาง ตั้งแต่การออกแบบผลิตภัณฑ์ การผลิต และการจัดจำหน่ายผลิตภัณฑ์ที่เป็นมิตรกับสิ่งแวดล้อม การกำหนดหน้าที่ของผู้เกี่ยวข้องในการร่วมรับผิดชอบผลิตภัณฑ์ของตนตลอดวัฏจักรชีวิต
2.การจัดการกลางทาง ส่งเสริมการบริโภคที่ยั่งยืนและเปลี่ยนแปลงพฤติกรรมผู้บริโภค โดยการใช้สินค้าหรือผลิตภัณฑ์ที่เป็นมิตรกับสิ่งแวดล้อม การใช้ซ้ำ และเรียกคืนกลับไปรีไซเคิลเพื่อให้เหลือขยะที่ต้องกำจัดให้น้อยที่สุด
3.การจัดการปลายทาง โดยจัดให้มีระบบคัดแยกและนำกลับคืนวัสดุรีไซเคิล ระบบกำจัดแบบผสมผสานโดยใช้เทคโนโลยีต่าง ๆ ก่อนการฝังกลบขั้นสุดท้าย เช่น การเผาเพื่อผลิตพลังงาน และการหมักปุ๋ย เพื่อให้เหลือขยะที่ต้องฝังกลบให้น้อยที่สุด
และ 4.การพัฒนาเครื่องมือบริหารจัดการขยะพลาสติก เช่น รูปแบบความรับผิดชอบที่เพิ่มขึ้นของผู้ผลิต มาตรฐานผลิตภัณฑ์พลาสติก (ภาคบังคับ) หลักเกณฑ์และแนวทางปฏิบัติการออกแบบผลิตภัณฑ์ และมาตรฐานและระบบการรับรองวัตถุดิบหรือผลิตภัณฑ์พลาสติกรีไซเคิล
นอกจากนี้ยังมี 3 มาตรการหลัก 4 ข้อ คือ
1.การผลิตผลิตภัณฑ์พลาสติกที่เป็นมิตรกับสิ่งแวดล้อมมุ่งเน้นให้ความสำคัญกับการควบคุม ป้องกัน เพื่อลดการเกิดขยะพลาสติก ตั้งแต่การออกแบบการผลิตสินค้าและบรรจุภัณฑ์ที่เป็นมิตรกับสิ่งแวดล้อม รวมทั้งพัฒนากฎหมายส่งเสริมเศรษฐกิจหมุนเวียนเพื่อใช้บริหารจัดการผลิตภัณฑ์และบรรจุภัณฑ์ เช่น การยกร่างกฎหมายว่าด้วยการส่งเสริมเศรษฐกิจหมุนเวียนในการจัดการขยะบรรจุภัณฑ์ ตลอดจนร่างอนุบัญญัติที่เกี่ยวข้อง
2.การลดขยะพลาสติกในขั้นตอนการบริโภค มุ่งเน้นให้ความสำคัญกับการดำเนินการต่อเนื่องและขยายผลให้ผู้ประกอบการและประชาชนสนับสนุนการลดขยะพลาสติก รวมทั้งรณรงค์สื่อสารต่อสาธารณะภายใต้แนวทาง “งดการให้-ปฏิเสธการรับ ลดการใช้พลาสติกใช้ครั้งเดียว”
3.การจัดการขยะพลาสติกหลังการบริโภค มุ่งเน้นให้ความสำคัญกับการคัดแยกขยะจากบ้านเรือน อาคาร สำนักงานที่สอดคล้องกับวิธีการกาจัดที่ปลายทาง สร้างความเข้าใจเกี่ยวกับสัญลักษณ์ผลิตภัณฑ์พลาสติกที่ต้องนำกลับเข้าระบบรีไซเคิล และต้องทิ้งเพื่อนำไปกำจัด
และ 4.การจัดการขยะพลาสติกในทะเล มุ่งเน้นให้ความสำคัญกับการป้องกันการเกิดขยะพลาสติกในทะเล เช่น การคัดแยกขยะก่อนนำไปกำจัดและควบคุมกรณีมีการขนส่งขยะมากำจัดบนฝั่ง วางระบบคัดแยก รวบรวม และการจัดการขยะพลาสติกและขยะประเภทอื่น
การจัดการพลาสติกเป็นการก้าวสู่การจัดการพลาสติกที่ยั่งยืนด้วยหลักเศรษฐกิจหมุนเวียน โดยในแผนปฏิบัติการฯ ระยะที่ 2 (พ.ศ.2566-2570) มีเป้าหมายให้ปริมาณขยะพลาสติกเป้าหมาย เช่น ขวดพลาสติก ฝาขวด และถุงพลาสติกหูหิ้วที่เข้าสู่ระบบฝังกลบลดลงร้อยละ 100 และผลิตภัณฑ์พลาสติกเป้าหมายเข้าสู่ระบบรีไซเคิล ร้อยละ 100 รวมถึงลดปริมาณขยะพลาสติกที่มีโอกาสหลุดรอดลงสู่ทะเล ร้อยละ 50
",น.ส.ทิพานัน รองโฆษกประจำสำนักนายกรัฐมนตรี เปิดเผยว่า มีมติรับทราบและเห็นชอบ แผนปฏิบัติการด้านการจัดการขยะพลาสติกระยะที่ 2 สาระสำคัญสรุปได้ ดังนี้ 1.การจัดการ การผลิตและจำหน่าย 2.ส่งเสริมการบริโภคผลิตภัณฑ์ที่เป็นมิตรกับสิ่งแวดล้อม  3.จัดให้มีระบบคัดแยกและนำกลับคืนวัสดุรีไซเคิล 4.การพัฒนาเครื่องมือบริหารจัดการขยะพลาสติก นอกจากนี้ยังมี 3 มาตรการหลัก 4 ข้อ คือ 1.การผลิตผลิตภัณฑ์พลาสติกที่เป็นมิตรกับสิ่งแวดล้อม 2.การลดขยะพลาสติกในขั้นตอนการบริโภค 3.การจัดการขยะพลาสติกหลังการบริโภค และ 4.การจัดการขยะพลาสติกในทะเล ,
"อิเกียเวียนนายกระดับห้างค้าปลีกที่เป็นมากกว่าอาคารเลือกซื้อสินค้า ด้วยคอนเซ็ปธ์ใหม่ที่ว่า ‘เราปรารถนาจะเป็นเพื่อนบ้านที่ดีของคุณ’
อิเกีย ผู้ค้าปลีกเฟอร์นิเจอร์สัญชาติสวีเดน มีความมุ่งมั่นที่จะสร้างประสบการณ์การช็อปปิ้งที่ยั่งยืนภายใต้คอนเซ็ปท์ ‘เราปรารถนาจะเป็นเพื่อนบ้านที่ดีของคุณ’ โดยจะเริ่มที่แรกที่ กรุงเวียนนา ประเทศออสเตรีย
แบบอาคาร 7 ชั้นที่ไม่ได้มีไว้เพื่อบริการซื้อขายหรือร้านอาหารแบบทั่วไป แต่มีการออกแบบและเปิดให้ประชาชนทั่วไปสามารถเข้ามาใช้ประโยชน์ได้เหมือนพื้นที่ส่วนกลางของชุมชน
สี่ชั้นแรกจัดแสดงผลิตภัณฑ์ของอิเกีย สองชั้นถัดมาจะเปิดเป็นโฮสเทล 345 เตียง และชั้นดาดฟ้าจะเปิดให้เป็นสวนสาธารณะ โดยโถงชั้นล่างจะเปิดกว้างให้สามารถมองระหว่างชั้นต่างๆ ได้
ในแต่ละชั้นจะมีระเบียงเปิดออกมา และมีชั้นดาดฟ้า ไว้ใช้สำหรับปลูกต้นไม้กระถางและไม้เลื้อยกว่า 160 ต้น ซึ่งคาดว่าจะทำหน้าที่เป็น “ระบบปรับอากาศตามธรรมชาติ” และช่วยฟอกอากาศในบริเวณใกล้เคียง
จากข้อมูลการจำลองด้วยคอมพิวเตอร์ระบุว่าแผนการการปลูกต้นไม้ข้างต้นจะสามารถลดอุณหภูมิรอบๆ รอาคารได้ประมาณ 1.5 องศาเซลเซียส เพื่อให้สอดคล้องกับแผนยุทธศาสตร์ลดความร้อนในเมืองของกรุงเวียนนา
อย่างตั้งใจ อิเกียที่กรุงเวียนนาจะไม่มีพื้นที่จอดรถแต่มีบริการส่งถึงบ้านแทน เนื่องจาก 2 ใน 3 ของชาวเวียนนาที่อาศัยอยู่ในเขตชั้นในไม่นิยมใช้รถยนต์ พวกเขาเดินทางมาด้วยระบบขนส่งสาธารณะ เดิน ขี่จักรยาน หรือใช้สกู๊ตเตอร์แทน
อิเกียเป็นบริษัทยักษ์ใหญ่ด้านเฟอร์นิเจอร์และของใช้ในบ้านจากประเทศสวีเดน ก่อตั้งโดย Ingvar Kamprad ในปี 1943
",อิเกียเวียนนายกระดับห้างค้าปลีกที่เป็นมากกว่าอาคารเลือกซื้อ สร้างประสบการณ์การช็อปปิ้ง ภายใต้คอนเซ็ปท์ ‘เราปรารถนาจะเป็นเพื่อนบ้านที่ดีของคุณ’ โดยจะเริ่มที่แรกที่ กรุงเวียนนา ประเทศออสเตรีย เปิดให้ประชาชนทั่วไปสามารถเข้ามาใช้ประโยชน์ได้เหมือนพื้นที่ส่วนกลางของชุมชน ในแต่ละชั้นจะมีระเบียงเปิดออกมา และมีชั้นดาดฟ้า ไว้ใช้สำหรับปลูกต้นไม้สอดคล้องกับแผนยุทธศาสตร์ลดความร้อนในเมืองของกรุงเวียนนา แต่จะไม่มีพื้นที่จอดรถแต่มีบริการส่งถึงบ้านแทน,
"สตาร์ทอัพ The Ice Guys เตรียมจดลิขสิทธิ์ ‘หลอดน้ำแข็ง’ ทางเลือกใหม่เอาใจสายรักษ์โลก ไม่ใช่พลาสติก ไม่ได้ทำจากโลหะ เติมเพียงของเหลวใส่แม่พิมพ์เพื่อขึ้นรูปเป็นหลอด 
หลอดพลาสติกเป็นตัวอย่างที่ชัดเจนที่จะอธิบายถึงความหมายของ ‘พลาสติกแบบใช้ครั้งเดียวทิ้ง’ หรือ Single use Plastic พวกมันถูกผลิตขึ้นมาใช้เพียงไม่กี่นาทีก่อนจะอยู่ต่ออีกหลายร้อยไปในหลุมฝังกลบหรือในมหาสมุทร
ด้วยเหตุนี้จึงมีการนำหลอดใช้ซ้ำมาทดแทนหลอดแบบครั้งเดียวใช้แล้วทิ้ง
บริษัทสตาร์ทอัพ The Ice Guys พบว่าการใช้หลอดทดแทนหลอดพลาสติก เช่น หลอดอลูมิเนียม หลอดสแตนเลส หรือหลอดซิลิโคนนั้นยังมีความยุ่งยากอยู่ในเรื่องการทำความสะอาด ในขณะที่หลอดย่อยสลายได้ที่ทำจากพืชอาจส่งผลต่อรสชาติเครื่องดื่ม หรือในกรณีของหลอดกระดาษอาจจะเปียกยุ่ยในเวลาไม่กี่นาทีก่อนเครื่องดื่มจะหมดแก้ว
The Ice Guys จึงคิดค้น Ice Straws หรือหลอดน้ำแข็ง ขึ้นมาเพื่อแก้ปัญหาดังกล่าว โดยการทำแม่พิมพ์หลอดที่สามารถเติมน้ำเปล่าหรือเครื่องดื่มลงในพิมพ์ แช่แข็งไว้ 30 – 45 นาทีก่อนที่แกะออกมาเป็นหลอดน้ำแข็งเพื่อใช้งาน
แม่พิมพ์หลอดน้ำแข็งมีสามขนาด – ขนาดมาตรฐานเส้นผ่านศูนย์กลาง 5 มม. มีสองความยาวคือ 220 มม.สำหรับแก้วทรงสูง และ 140 มม. สำหรับแก้วทรงเตี้ย และ ขนาดสำหรับชานมไข่มุกที่มีเส้นผ่านศูนย์กลาง 12 มม. 
เพื่อให้รสชาติเครื่องดื่มเข้มข้นมากขึ้น The Ice Guys แนะให้นำเครื่องดื่มมาใส่แม่พิมพ์หลอดน้ำแข็งก่อนนำไปใช้งาน และหากกังวลว่าหลอดจะละลายเร็วก็ให้แช่แข็งหลอดไว้ล่วงหน้า 2-3 ชิ้น
คงเป็นเรื่องยากที่จะบอกว่ามันคุ้มค่าหรือไม่ สำหรับประเทศเมืองร้อนอย่างบ้านเรา แต่อย่างน้อยมันก็เป็นแนวคิดที่น่าสนใจในการเพิ่มทางเลือกให้กับผู้บริโภคในการลด–ละ–เลิกการใช้หลอดพลาสติกแบบครั้งเดียวใช้แล้วทิ้ง
",สตาร์ทอัพ The Ice Guys เตรียมจดลิขสิทธิ์ ‘หลอดน้ำแข็ง’ ไม่ใช่พลาสติก ไม่ได้ทำจากโลหะ เติมเพียงของเหลวใส่แม่พิมพ์เพื่อขึ้นรูปเป็นหลอด ใช้ทดแทนหลอดพลาสติ ที่เป็น ‘พลาสติกแบบใช้ครั้งเดียวทิ้ง’ และยังมีความยุ่งยากในเรื่องการทำความสะอาด หลอดทำจากพืชอาจส่งผลต่อรสชาติเครื่องดื่ม หรือหลอดกระดาษอาจจะเปียกยุ่ย จึงคิดค้น Ice Straws หรือหลอดน้ำแข็ง ขึ้นมาและหากกังวลว่าหลอดจะละลายเร็วก็ให้แช่แข็งหลอดไว้ล่วงหน้า 2-3 ชิ้น เป็นแนวคิดที่น่าสนใจในการเพิ่มทางเลือกให้กับผู้บริโภค,
"‘ถ้าคุณต้องการแก้ปัญหาใหญ่สำหรับโลก ให้แก้ที่ปัญหาโครงสร้างพื้นฐานยานยนต์ไฟฟ้า’ แนวคิดจากวิชาเศรษฐศาสตร์สิ่งแวดล้อมจุดเริ่มต้นของสถานีชาร์จ EV เคลื่อนที่ 
ความวิตกกังวลส่วนใหญ่ของผู้ใช้รถยนต์ไฟฟ้า (EV) คือสถานีชาร์จ และตามรายงานสำรวจปัจจัยเลือกใช้รถ EV ของ Ernst and Young ในปี 2022 ระบุว่าสถานีชาร์จคือปัจจัยหลักที่ทำให้ผู้ใช้รถหลายคนยังไม่พร้อมเปลี่ยนมาใช้ EV
SparkCharge ผู้พัฒนาเครือข่ายและระบบการชาร์จรถยนต์ไฟฟ้าจึงได้ออกบริการสถานีชาร์จเคลื่อนที่ ปัจจุบันมีให้บริการแล้วใน 121 เมืองใหญ่ในสหรัฐอเมริกา และมีแผนที่จะขยายต่อให้ทั่วประเทศ และในยุโรป
วิธีใช้บริการคือสมัครสมาชิกกับแอปพลิเคชัน SparkCharge เลือกเวลา สถานที่ และประเภทรถที่ต้องการชาร์จ จากนั้นช่างเทคนิคจะนำ Roadie เครื่องชาร์จพกพาไปชาร์จให้ถึงที่ หรือหากกดใช้บริการเรียกฉุกเฉิน เช่น แบตหมดระหว่างทาง SparkCharge การันตีว่าจะไปถึงภายใน 90 นาที 
จอช เอวีฟ ผู้ก่อตั้งและผู้บริหารของ SparkCharge ได้แนวคิดการชาร์จรถยนต์ไฟฟ้าเคลื่อนที่ขณะที่เรียนวิชาเศรษฐศาสตร์สิ่งแวดล้อมที่มหาวิทยาลัยซีราคิวส์ในปี 2014 จากอาจารย์ที่สอนบอกว่า ‘ถ้าคุณต้องการแก้ปัญหาใหญ่สำหรับโลก ให้แก้ที่ปัญหาโครงสร้างพื้นฐานยานยนต์ไฟฟ้า’ 
ก่อนจะพัฒนาเป็นสถานีชาร์จเคลื่อนที่ จอชได้ออกแบบ Roadie แท่นชาร์จ EV แบบพกพาที่สามารถนำติดตัวไปไว้ชาร์จได้  ด้วยแนวคิดเริ่มต้นนั้นทำให้จอชชนะการประกวดบริษัทสตาร์ทอัพในหมวดเทคโนโลยีสะอาดที่จัดโดยมหาวิทยาลัยซีราคิวส์ และได้เงินสนับสนุน 4,500 ดอลล่าสหรัฐ 
จอชกล่าวเพิ่มเติมว่าโครงสร้างพื้นฐานของกลุ่มยานยนต์ไฟฟ้า จะเอื้อให้ผู้บริโภคจำนวนมากตัดสินใจง่ายขึ้นในการเปลี่ยนจากเครื่องยนต์เบนซินมาเป็นรถยนต์ไฟฟ้า100%
","จุดเริ่มต้นของสถานีชาร์จ EV เคลื่อนที่ มาจากแนวคิด ‘ถ้าคุณต้องการแก้ปัญหาใหญ่สำหรับโลก ให้แก้ที่ปัญหาโครงสร้างพื้นฐานยานยนต์ไฟฟ้า’ ความวิตกกังวลส่วนใหญ่ของผู้ใช้รถยนต์ไฟฟ้า คือสถานีชาร์จ SparkCharge ผู้พัฒนาจึงได้ออกบริการสถานีชาร์จเคลื่อนที่ 121 เมืองใหญ่ในสหรัฐอเมริกา วิธีใช้บริการคือสมัครสมาชิกกับแอปพลิเคชัน SparkCharge จอช เอวีฟ ผู้ก่อตั้งและผู้บริหารได้ออกแบบ Roadie แท่นชาร์จ EV แบบพกพา ทำให้จอชชนะการประกวดและได้เงินสนับสนุน 4,500 ดอลล่าสหรัฐ",
"สภาพอากาศที่แปรปรวน และอุณหภูมิที่สูงขึ้นส่งผลบรอกโคลีเติบโตผิดปกติ และอาจมีลักษณะคล้ายดอกกะหล่ำ
ด้วยเหตุนี้จึงมีการศึกษาพื้นฐานพันธุกรรมว่าเหตุใดหัวบรอกโคลีจึงผิดปกติเมื่ออากาศร้อนขึ้น และเพื่อใช้เป็นแนวทางสำหรับการเพาะพันธุ์พันธุ์ในอนาคตที่ทนความร้อน
ปกติบรอกโคลีจะเติบโตได้ดีในอุณหภูมิเฉลี่ยที่ 16 องศาเซลเซียส แต่จากการศึกษาพบว่าหัวของบรอกโคลีจะเริ่มผิดรูปร่างที่อุณหภูมิ 22 องศาเซลเซียส และกลายเป็นบรอกโคลีที่มีหน้าตาคล้ายดอกกะหล่ำที่อุณหภูมิ 27 องศาเซลเซียส (ตามภาพประกอบ)
นักวิจัยจึงได้เริ่มศึกษาโดยใช้ 5-azacytidine เพื่อเข้าไปยับยั้งกระบวนการ DNA methylation ซึ่งเป็นกลไกทางชีววิทยาของหน่วยพันธุกรรมหรือยีนที่เกี่ยวข้องกับพัฒนาเปลี่ยนแปลงของเซลล์ ไปจนถึงลักษณะปรากฏที่พบเห็นหรือสังเกตได้ด้วยตา โดยในกรณีนี้ต้องการเข้าไปยับยั้งกลุ่มของยีนที่จำเป็นสำหรับการผลิตหัวบรอกโคลี และจากผลวิจัยบ่งชี้ได้ว่า methylation อยู่เบื้องหลังการเติบโตที่ผิดปกติเมื่อความร้อนสูงขึ้น
สรุปได้ว่าเมื่อปลูกบรอกโคลีในอุณหภูมิที่อุ่นขึ้นการเติบโตของดอกจะถูกจำกัดไว้เพียงระยะแรกของการพัฒนา ดังนั้นที่อุณหภูมิที่ 22 องศาเซลเซียส ดอกตูมของบรอกโคลีจึงถูกจำกัดให้อยู่ในระยะที่ดูเหมือนลูกผสมระหว่างบรอกโคลีและดอกกะหล่ำ และที่อุณหภูมิ 27 องศาเซลเซียส พวกมันจะหยุดการพัฒนา
ซูเชง แกน  หนึ่งในทีมวิจัยอธิบายให้ฟังว่า เมื่อเราเข้าใจกลไกการเติบโตของบรอกโคลี ก็สามารถคิดค้นวิธีการพัฒนาเทคโนโลยีชีวภาพใหม่ ซึ่งเป็นวิธีการทางพันธุศาสตร์ระดับโมเลกุลเพื่อยับยั้งการสร้าง methylation ของ DNA เพื่อที่จะขยายพันธุ์พืชให้เติบโตในอุณหภูมิที่อุ่นขึ้นได้ เพื่อรองรับความไม่แน่นอนของสภาพภูมิอากาศที่จะเกิดขึ้นในอนาคต 
งานวิจัยชิ้นนี้ตีพิมพ์ในวารสาร Molecular Horticulture เมื่อวัน ที่ 22 ธันวาคม 2022
",สภาพอากาศที่แปรปรวน และอุณหภูมิที่สูงขึ้นส่งผลบรอกโคลีเติบโตผิดปกติ และอาจมีลักษณะคล้ายดอกกะหล่ำ จากการศึกษาพบว่าหัวของบรอกโคลีจะเริ่มผิดรูปร่างที่อุณหภูมิ 22 องศาเซลเซียส และมีหน้าตาคล้ายดอกกะหล่ำที่อุณหภูมิ 27 องศาเซลเซียส นักวิจัยจึงได้เริ่มศึกษาโดยใช้ 5-azacytidine เพื่อเข้าไปยับยั้งกระบวนการ DNA methylation ที่เกี่ยวข้องกับพัฒนาเปลี่ยนแปลงของเซลล์  สรุปได้ว่าเมื่อปลูกบรอกโคลีในอุณหภูมิที่อุ่นขึ้นการเติบโตของดอกจะถูกจำกัดไว้เพียงระยะแรกของการพัฒนา ซูเชง แกน  หนึ่งในทีมวิจัยอธิบายให้ฟังว่า เมื่อเราเข้าใจกลไก ก็สามารถคิดค้นวิธียับยั้งการสร้าง methylation ของ DNA,
"เทสโก้จะเป็นห้างค้าปลีกรายใหญ่รายแรกของสหราชอาณาจักรที่เลิกจำหน่ายกระดาษชำระเช็ดทำความสะอาดชนิดเปียก หรือทิชชู่เปียกสำหรับเด็กที่มีส่วนผสมของเส้นใยพลาสติก ซึ่งส่งผลกระทบต่อสิ่งแวดล้อม เช่น ทำให้ท่อระบายน้ำและทางน้ำอุดต้น ถือเป็นประเด็นที่บ้านเราโดยเฉพาะกรุงเทพมหานคร (กทม.) ควรหยิบยกปัญหานี้มาพิจารณาบ้างก็จะดีมาก
นโยบายการหยุดขายทิชชู่เปียกที่มีส่วนผสมพลาสติกดังกล่าวเริ่มตั้งแต่วันที่ 14 มี.ค. 2022 ที่ผ่านมา นอกจากนี้ยังมีการปรับปรุงฉลากแบรนด์ทิชชู่อื่นๆ เพื่อไม่ให้มีส่วนผสมของพลาสติกในสิ้นปีที่ผ่านมาด้วย ซึ่งทางเทสโก้ระบุว่าช่วยให้การย่อยสลายเร็วกว่ามาก
นอกจากนี้เครือข่ายอาหารเพื่อสุขภาพที่ชื่อ Holland และ Barrett ก็เป็นร้านค้าปลีกที่ห้ามขายทิชชู่เปียกสำหรับเด็กที่มีส่วนผสมพลาสติกในร้านค้า 800 แห่ง ในสหราชอาณาจักรและไอร์แลนด์เมื่อเดือน ก.ย. 2019 โดยหาทางนำกลับมาใช้ใหม่มากขึ้นและรีไซเคิล
คาดว่าในแต่ละปีสหราชอาณาจักรใช้ทิชชู่เปียกมากถึง 11,000 ล้านชิ้นต่อปี โดยส่วนใหญ่ประกอบด้วยพลาสติก ซึ่งสถาบัน EarthWatch และ Plastic Oceans UK ระบุว่าในจำนวนดังกล่าวมีทิชชู่มากถึง 9,300 ล้านชิ้นถูกทิ้งลงชักโครกทุกวันและสร้างความเสียหายให้กับสิ่งมีชีวิตในทะเลอีกทั้งเพิ่มค่าใช้จ่ายมหาศาลจากปัญหาท่อระบายน้ำอุดตัน
นี่เป็นประสบการณ์ที่ดีและเป็นข้อคิด ซึ่งเจ้าของโลตัสบ้านเรา รวมทั้งห้างขนาดใหญ่ ตลอดจนผู้บริหาร กทม.ควรนำมาพิจารณาอย่างยิ่ง เนื่องจากปัญหาท่อระบายน้ำอุดตันคือหนึ่งในสาเหตุปัญหาน้ำรอระบายหรือน้ำท่วมในพื้นที่กรุงเทพฯ นั่นเอง
","เทสโก้จะเป็นห้างค้าปลีกรายใหญ่รายแรกของสหราชอาณาจักรที่เลิกจำหน่ายทิชชู่เปียกสำหรับเด็กที่มีส่วนผสมของเส้นใยพลาสติก นอกจากนี้ยังมีการปรับปรุงฉลากแบรนด์ทิชชู่อื่นๆ เพื่อไม่ให้มีส่วนผสมของพลาสติก ช่วยให้การย่อยสลายเร็วกว่ามาก นอกจากชื่อ Holland และ Barrett ก็เป็นร้านค้าปลีกที่ห้ามขายทิชชู่เปียกสำหรับเด็กที่มีส่วนผสมพลาสติก โดยหาทางนำกลับมาใช้ใหม่มากขึ้นและรีไซเคิล สถาบัน EarthWatch และ Plastic Oceans UK ระบุว่ามีทิชชู่มากถึง 9,300 ล้านชิ้นถูกทิ้งลงชักโครกสร้างความเสียหายให้กับสิ่งมีชีวิตในทะเลและปัญหาท่อระบายน้ำอุดตัน หนึ่งในสาเหตุปัญหาน้ำรอระบายหรือน้ำท่วมในพื้นที่กรุงเทพฯ ",
"น้อยคนที่จะคิดถึงรอยเท้าคาร์บอน (Carbon footprint) กับสิ่งของเครื่องใช้ที่เราใช้ในชีวิตประจำวัน ตัวอย่างเช่น iPhone 14 หนึ่งเครื่องสร้างคาร์บอนประมาณ 61 กก.ตลอดอายุการใช้งาน เทียบเท่าขับรถจากกรุงเทพ-ปราณบุรี เช่นเดียวกับหลายๆ อย่างในชีวิตประจำวันเรา ตั้งแต่ข้าวเหนียวหมูปิ้งไปจนถึงรถยนต์ ทุกอย่างล้วนมีค่าใช้จ่ายต่อสภาพภูมิอากาศทั้งสิ้น
การเล่นเกมผ่านเครื่องเกมคอนโซลเป็นประเด็นที่ถกเถียงกันมายาวนาน ถึงแม้ปริมาณพลังงานไฟฟ้าจากการเล่นเกมต่อชั่วโมงนั้นไม่มาก แต่ถ้าเล่นต่อเนื่องก็ใช้พลังงานมิใช่น้อย
60 ปี หลังเปิดตัวเครื่องเกมคอนโซล หรือที่เราเรียกในยุคแรกๆ ว่า ‘วิดีโอเกม’ ด้วยเกมตีเทนนิส ธุรกิจนี้ก็เติบโตขึ้นจนมีมูลค่าสูงถึง 2.14 แสนล้านดอลลาร์สหรัฐ หรือประมาณ 7 ล้านล้านบาท และเติบโตมาพร้อมกับผลกระทบต่อสิ่งแวดล้อม
ด้วยการปล่อยคาร์บอนไดออกไซด์ตั้งแต่ขั้นตอนการผลิตตัวคอนโซล (ตัวเครื่องเล่น) คาร์ทริดจ์ (ตลับเกม) และแผ่นดิสก์ จำนวนหลายล้านชิ้นและจัดส่งไปทั่วโลก รวมไปถึงอุปกรณ์อิเล็กทรอนิกส์ชิ้นเล็กๆ ที่ผลิตจากแร่โลหะ เช่น โคลแทน และนิกเกิล
การวิจัยในปี 2019 ของมหาวิทยาลัยเคมบริดจ์ระบุว่า การผลิต PlayStation 4 หนึ่งเครื่อง และจัดส่งจากประเทศจีนไปยังสหราชอาณาจักรปล่อยก๊าซคาร์บอนไดออกไซด์ 89 กิโลกรัม ซึ่งนับรวมตั้งแต่การทำเหมืองโลหะไปจนถึงการผลิต และการขนส่งทางเรือ
เมื่อสินค้าถึงมือผู้รับรูปแบบการปล่อยคาร์บอนฯ จะเปลี่ยนเป็นการใช้พลังงานไฟฟ้าในการเล่น โดยในปี 2019 วารสารวิชาการของอเมริกาประเมินว่าผู้เล่นเกมชาวอเมริกันใช้ไฟฟ้าร่วมกันมากถึง 34 เทราวัตต์ชั่วโมง/ปี ซึ่งมากกว่าพลังงานจากโรงไฟฟ้านิวเคลียร์ที่ใหญ่ที่สุดแห่งหนึ่งในประเทศผลิตได้ในหนึ่งปี
การศึกษาเดียวกันพบว่าการใช้พลังงานไฟฟ้าจากเกมในสหรัฐทั้งหมดปล่อยคาร์บอนฯ 24 เมกะตัน/ปี โดยยังไม่นับรวมปลายทางวิดีโอเกมที่ถูกทิ้งให้กลายเป็นขยะอิเล็กทรอนิกส์
ปัจจุบันมีเพียงสหภาพยุโรปและ 6 มลรัฐของสหรัฐอเมริกา (แคลิฟอร์เนีย โคโลราโด ฮาวาย โอเรกอน เวอร์มอนต์ และวอชิงตัน) เท่านั้นที่กำหนดให้ผู้ผลิตคอนโซลเกมต้องจำกัดการใช้พลังงานเป็นอย่างน้อยเมื่ออุปกรณ์ไม่ได้ใช้งาน โดยไม่มีข้อจำกัดใดๆ
Xbox หนึ่งในแบรนด์คอนโซลเกมของ Microsoft รับโจทย์นี้และกำลังสำรวจวิธีจำกัดพลังงานไฟฟ้าผ่านการอัปเดตซอฟต์แวร์
ขณะที่กลุ่มบริษัท Nintendo กล่าวว่าคอนโซลเกมรุ่น Switch ในปัจจุบันใช้พลังงานเพียงครึ่งหนึ่งของรุ่นที่เปิดตัวในปี 2017 และ Sony Interactive Entertainment กล่าวว่า PlayStation 5 รุ่นล่าสุดก็ใช้พลังงานน้อยกว่า PS4 ถึง 17%
“เห็นได้ชัดว่าพวกเขาใช้เวลาด้านวิศวกรรมมากมายในการปรับปรุงประสิทธิภาพการใช้พลังงานโดยรวมของระบบ” เบ็น อับราฮัม นักวิจัยผลกระทบด้านสิ่งแวดล้อมจากเกมตั้งข้อสังเกต “แต่พวกเขาได้ทำทุกอย่างที่ทำได้หรือยัง”
แม้เครื่องเล่นเกมแบบคอนโซลจะส่งผลกระทบต่อสภาพอากาศต่ำกว่า การผลิตกระแสไฟฟ้า การบิน หรือการใช้รถยนต์ แต่ก็มิอาจใช้เป็นข้ออ้างที่จะไม่ปรับอุตสาหกรรมให้เป็นมิตรต่อสิ่งแวดล้อมได้
แนวโน้มการเล่นเกมในยุคต่อไปมีความท้าทายมากขึ้น เพราะบริษัทคอนโซลเกมต่างให้ความสำคัญกับกราฟิกที่สมจริงมากขึ้น และการเล่นเกมแบบที่โต้ตอบ (Interactive) ซึ่งรูปแบบดังกล่าวจะต้องใช้พลังการในการประมวลผลมากขึ้น และนำไปสู่ความต้องการพลังงานไฟฟ้าที่สูงขึ้นอีก
",การเล่นเกมผ่านเครื่องเกมคอนโซลแม้ปริมาณพลังงานไฟฟ้าจากการเล่นเกมต่อชั่วโมงนั้นไม่มาก แต่ถ้าเล่นต่อเนื่องก็ใช้พลังงานไม่ใช่น้อย 60 ปี หลังเปิดตัว ธุรกิจนี้ก็เติบโตขึ้นจนมีมูลค่าสูงถึง 7 ล้านล้านบาท เติบโตมาพร้อมกับผลกระทบต่อสิ่งแวดล้อม ด้วยการปล่อยคาร์บอนไดออกไซด์ตั้งแต่ขั้นตอนการผลิต การวิจัยในปี 2019 ของมหาวิทยาลัยเคมบริดจ์ระบุว่า การผลิตหนึ่งเครื่อง ปล่อยก๊าซคาร์บอนไดออกไซด์ 89 กิโลกรัม เมื่อสินค้าถึงมือผู้รับจะเปลี่ยนเป็นการใช้พลังงานไฟฟ้าในการเล่น วารสารวิชาการของอเมริกาประเมินว่าผู้เล่นเกมชาวอเมริกันใช้ไฟฟ้าร่วมกันมากกว่าพลังงานจากโรงไฟฟ้านิวเคลียร์ที่ใหญ่ที่สุดแห่งหนึ่งในประเทศผลิตได้ในหนึ่งปี แนวโน้มการเล่นเกมในยุคต่อไปมีความท้าทายมากขึ้นและนำไปสู่ความต้องการพลังงานไฟฟ้าที่สูงขึ้นอีก,
"องค์กรการกุศล Woodland Trust เข้าซื้อกิจการสนามกอล์ฟ Frodsham ที่ปิดตัวลงจากพิษโควิด19 เพื่อปรับปรุงให้เป็นป่าสาธารณะ
สนามกอล์ฟ Frodsham ตั้งอยู่ในมณฑล Cheshire ของสหราชอาณาจักร อดีตสนามกอล์ฟ 18 หลุมที่นักฟุตบอลดังอย่าง ไมเคิ่ล โอเว่น และ ดีทมาร์ ฮามันน์เคยออกรอบ ต้องปิดตัวลงหลังการระบาดของโควิด 19 เมื่อต้นปี 2020 ที่ผ่านมา
หลังประกาศขายกิจการ องค์กรการกุศล Woodland Trust จึงเข้าเจรจาขอซื้อเพื่อปรับปรุงให้เป็นป่าสาธารณะเปิดให้ประชาชนเข้าใช้ ซึ่งพื้นที่ดังกล่าวจะเชื่อมต่อกับป่าโบราณของพื้นที่ 
Simon Mangeean ตัวแทนของ Woodland Trust ให้สัมภาษณ์ The Guardian ระบุว่าสนามกอล์ฟแห่งนี้จะเป็นอีกหนึ่งพื้นที่กั้นป่าโบราณที่ติดกัน โดยเฉพาะอย่างยิ่งสารเคมีต่างๆ ที่ต้องใช้กับพืช และจะร่วมกับชุมชนเพื่อปลูกต้นไม้ท้องถิ่นเช่นต้นโอ๊ก เพื่อให้ชุมชนได้มีส่วนร่วมในการใช้และดูแลป่าสาธารณะแห่งนี้
พื้นที่กว่า 237 ไร่ของสนามกอล์ฟแห่งนี้ยังเป็นส่วนหนึ่งของโครงการเพิ่มต้นไม้ 50 ล้านต้นทางตอนเหนือของอังกฤษ เพื่อศักยภาพในการดูดซับคาร์บอนไดออกไซด์ 7.5 ล้านตันภายในปี 2050
Guy Shrubsole นักรณรงค์และนักเขียนเคยยื่นคำร้องให้มีการเปิดสนามกอล์ฟให้ประชานเข้าไปใช้พื้นที่สีเขียวในช่วงที่มีโรคระบาด โดยให้ความเห็นว่าสนามกอล์ฟใช้พื้นที่ไม่สมส่วนกับพื้นที่สีเขียว ควรปรับให้พื้นที่เหล่านี้เป็นสวนสาธารณะมากกว่าจะเป็นสนามหญ้าที่ตกแต่งอย่างสวยงามเพื่อกลุ่มคนกลุ่มหนึ่ง
จากวิกฤติสภาพอากาศอังกฤษมีแผนเพิ่มพื้นที่สีเขียวเพื่อสุขภาวะประชาชนและเพื่อดูดซับคาร์บอนไดออกไซด์มากขึ้น ในหลายเมืองเริ่มมีการปรับปรุงสนามกอล์ฟเดิมให้เป็นพื้นสวนสาธารณะขนาดใหญ่มากขึ้น เช่น สนามกอล์ฟ Northbrook golf course ในเอ็กซิเตอร์ ที่ปรับให้เป็นสวนรุกขชาติโดยความร่วมมือของสภาเมืองและองค์กรการกุศล Devon Wildlife Trust หรือสนามกอล์ฟ Elemore ในซันเดอร์แลนด์ ที่จะปรับให้เป็นสวนสาธารณะกลางที่สามารถเป็นได้ทั้งฟาร์มชุมชนและพื้นที่สันทนาการของครอบครัว
",องค์กรการกุศล Woodland Trust เข้าซื้อกิจการสนามกอล์ฟ Frodsham ในมณฑล Cheshire ของสหราชอาณาจักร ที่ปิดตัวลงจากพิษโควิด19 เพื่อปรับปรุงให้เป็นป่าสาธารณะให้ประชาชนเข้าใช้ ซึ่งพื้นที่ดังกล่าวจะเชื่อมต่อกับป่าโบราณของพื้นที่ Simon Mangeean ตัวแทนของ Woodland Trust ระบุว่าสนามกอล์ฟแห่งนี้จะเป็นอีกหนึ่งพื้นที่กั้นป่าโบราณที่ติดกัน Guy Shrubsole นักรณรงค์ให้ความเห็นว่าสนามกอล์ฟใช้พื้นที่ไม่สมส่วนกับพื้นที่สีเขียว ควรปรับให้พื้นที่เหล่านี้เป็นสวนสาธารณะมากกว่า จากวิกฤติสภาพอากาศอังกฤษมีแผนเพิ่มพื้นที่สีเขียวเพื่อสุขภาวะประชาชนและเพื่อดูดซับคาร์บอนไดออกไซด์มากขึ้น ในหลายเมืองเริ่มมีการปรับปรุงสนามกอล์ฟเดิมให้เป็นพื้นสวนสาธารณะขนาดใหญ่มากขึ้น,
"ความหลากหลายทางชีวภาพมากกว่า 1 ใน 4 ของโลกจะสูญหายไปอย่างหลีกเลี่ยงไม่ได้ ภายในปี 2100 เนื่องจากสภาพภูมิอากาศและการใช้งานที่ดินที่เปลี่ยนแปลงไป
งานวิจัยชิ้นใหม่นี้ได้ใช้ซูเปอร์คอมพิวเตอร์ในการสร้างแบบจำลองโลกสังเคราะห์ที่มีสิ่งมีชีวิตเสมือนจริง เพื่อให้เข้าใจถึงผลกระทบที่โลกร้อนขึ้นและการเปลี่ยนแปลงการใช้ที่ดิน คณะนักวิจัยจากมหาวิทยาลัยฟลินเดอร์สแห่งรัฐเซาธ์ออสเตรเลีย และคณะกรรมาธิการยุโรป (EC)
นักวิจัยกล่าวว่าจะมีการสูญเสียพืชและสัตว์ร้อยละ 10 ในปี 2050 และในกรณีที่เลวร้ายที่สุดพวกเขาประเมินว่า 27% ของพืชและสัตว์อาจหายไปภายในปี 2100 ทำให้อาจเรียกได้ว่าโลกกำลังตกอยู่ในภาวะวิกฤตการสูญพันธุ์ครั้งใหญ่ ครั้งที่ 6
คอรีย์ แบรดชอว์ นักนิเวศวิทยาจากมหาวิทยาลัยฟลินเดอร์ส และจีโอวานนี สโตรนา จากคณะกรรมาธิการยุโรปและมหาวิทยาลัยเฮลซิงกิ สร้างโลกเสมือนจริงเพื่อประเมินวิถีทางการสูญพันธุ์ โดยใช้หนึ่งในซูเปอร์คอมพิวเตอร์ทรงพลังมากที่สุดในโลก
แบรดชอว์กล่าวว่าประชากรเด็กที่ถือกำเนิดในวันนี้และมีอายุจนถึงช่วงวัย 70-79 ปี จะได้พบเห็นการสูญหายไปของพืชและสัตว์หลายพันชนิด ตั้งแต่กล้วยไม้ขนาดเล็กและแมลงเล็กจิ๋ว ไปจนถึงสัตว์อย่างช้างและหมีโคอาลา
รายงานระบุว่านับเป็นครั้งแรกที่แบบจำลองรูปแบบนี้บันทึกข้อมูลการสูญพันธุ์ร่วม (co-extinctions) หรือการที่สายพันธุ์สิ่งมีชีวิตต้องสูญหายไปเนื่องจากสายพันธุ์อื่นๆ ที่พวกมันพึ่งพาอาศัยล้มตายจนหมด
แบรดชอว์ยกตัวอย่างสัตว์นักล่าที่สูญเสียเหยื่อจากการเปลี่ยนแปลงของสภาพภูมิอากาศ โดยกลุ่มเหยื่อที่สูญหายไปนั้นถือเป็นการสูญพันธุ์ขั้นต้น เพราะได้รับผลกระทบจากสิ่งรบกวนโดยตรง แต่สัตว์นักล่าก็จะสูญพันธุ์ตามไปด้วยเนื่องจากไม่มีอาหารสำหรับดำรงชีวิต
ลองนึกภาพปรสิตสูญเสียโฮสต์ (host) ไปกับการตัดไม้ทำลายป่า หรือพืชดอกที่สูญเสียแมลงผสมเกสรเพราะอากาศอบอุ่นเกินไป สิ่งมีชีวิตทุกสายพันธุ์ล้วนพึ่งพาอาศัยกันไม่ทางใดก็ทางหนึ่ง” แบรดชอว์กล่าวทิ้งท้าย
",ความหลากหลายทางชีวภาพมากกว่า 1 ใน 4 ของโลกจะสูญหายไปอย่างหลีกเลี่ยงไม่ได้ ภายในปี 2100 เนื่องจากสภาพภูมิอากาศและการใช้งานที่ดินที่เปลี่ยนแปลงไป นักวิจัยกล่าวว่าจะมีการสูญเสียพืชและสัตว์ร้อยละ 10 ในปี 2050  และในกรณีที่เลวร้ายที่สุด 27% ของพืชและสัตว์อาจหายไปภายในปี 2100 คอรีย์ แบรดชอว์ นักนิเวศวิทยากล่าวว่า จะได้พบเห็นการสูญหายไปของพืชและสัตว์หลายพันชนิด ยกตัวอย่างสัตว์นักล่าที่สูญเสียเหยื่อจากการเปลี่ยนแปลงของสภาพภูมิอากาศ สิ่งมีชีวิตทุกสายพันธุ์ล้วนพึ่งพาอาศัยกันไม่ทางใดก็ทางหนึ่ง,
"แบตเตอรี่เกลือทะเล หรือแบตเตอรี่โซเดียม-ซัลเฟอร์ (Na-S) เป็นแบตเตอรี่ใช้เกลือจากน้ำทะเลมามาเป็นส่วนประกอบหลักในการผลิตแทนลิเธียม
หัวหน้านักวิจัย Dr. Shenlong Zhao จากมหาวิทยาลัยซิดนีย์กล่าวว่านี่เป็นความก้าวหน้าครั้งสำคัญสำหรับการพัฒนาพลังงานหมุนเวียนที่ช่วยลดต้นทุนในระยะยาว
จริงอยู่ที่แบตเตอรี่เกลือทะเลไม่ใช่แนวคิดใหม่ แต่ความสำเร็จครั้งนี้คือการพัฒนาศักยภาพและอายุการใช้งาน งานวิจัยระบุว่าแบตเตอรี่เกลือทะเลมีความหนาแน่นของพลังงานมากกว่าแบตเตอรี่ลิเธียมไอออนถึง 4 เท่า และในกระบวนการผลิตยังเป็นพิษต่อสิ่งแวดล้อมน้อยกว่า 
เพื่อเป้าหมายความเป็นกลางคาร์บอน ทำให้ความต้องการใช้แบตเตอรี่สูงมากขึ้น ไม่ว่าจะนำไปใช้กับรถยนต์ไฟฟ้า หรือกักเก็บพลังงานหมุนเวียนเช่นพลังงานแสงอาทิตย์และหลังงานลม ส่งผลให้เกิดความกดดันในอุตสาหกรรมการผลิตลิเธียม
ลิเธียมเป็นองค์ประกอบหลักในแบตเตอรี่แบบชาร์จซ้ำ ได้สำหรับรถยนต์ไฟฟ้า รวมถึงการกักเก็บพลังงานหมุนเวียน เช่น ลมและแสงอาทิตย์ ทำให้โดยรวมราคาแบตเตอรี่พุ่งสูงขึ้นตามความต้องการ และทำให้อุตสาหกรรมลิเธียมเพิ่มแรงกดดันในการเพิ่มผลผลิต
อย่างไรก็ตามในกระบวนการสกัดลิเธียมในปัจจุบันนั้นไม่ยั่งยืน เป็นกระบวนการที่ใช้เครื่องจักรหนัก สารเคมีที่เป็นพิษ และน้ำในปริมาณมาก ทั้งต้องขุดลอกดินและสร้างเขื่อนกักเก็บหางแร่ ซึ่งส่งผลโดยตรงต่อสภาพแวดล้อมในท้องถิ่น
ในเดือนกันยายนที่ผ่านมา อัวร์ซูลา แกร์ทรูท ฟ็อน แดร์ ไลเอิน ประธานคณะกรรมาธิการยุโรปกล่าวว่าในไม่ช้าความต้องการใช้แบตเตอรี่เพื่อกักเก็บพลังงานหมุนเวียนจะมีมากขึ้น ซึ่งส่งผลให้ลิเทียมและธาตุอื่นๆมีความสำคัญกว่าน้ำมันและก๊าซธรรมชาติ
“โซลูชันการจัดเก็บที่ผลิตขึ้นโดยใช้ทรัพยากรที่มีอยู่อย่างมากมาย เช่นโซเดียมที่ได้จากเกลือในน้ำทะเลนั้น สามารถรับประกันความมั่นคงด้านพลังงานได้ในวงกว้างยิ่งขึ้น และเปิดโอกาสให้ประเทศต่างๆ เข้าร่วมการผันเปลี่ยนไปสู่การลดคาร์บอนได้” ดร. Zhao กล่าว
เนื่องจากเกลือทะเลมีอยู่ทั่วไป จึงทำให้ราคาแบตเตอรี่ชนิดนี้ถูกกว่า และอาจเป็นอีกหนึ่งทางเลือกที่นำมาใช้แทนแบตเตอรี่ลิเธียม
",แบตเตอรี่เกลือทะเล เป็นแบตเตอรี่ใช้เกลือจากน้ำทะเลมามาเป็นส่วนประกอบหลักในการผลิตแทนลิเธียม หัวหน้านักวิจัย Dr. Shenlong Zhao จากมหาวิทยาลัยซิดนีย์กล่าวว่านี่เป็น การพัฒนาพลังงานหมุนเวียนที่ช่วยลดต้นทุนในระยะยาว แบตเตอรี่เกลือทะเลมีความหนาแน่นของพลังงานมากกว่าแบตเตอรี่ลิเธียมไอออนถึง 4 เท่า และในกระบวนการผลิตยังเป็นพิษต่อสิ่งแวดล้อมน้อยกว่า ลิเธียมเป็นองค์ประกอบหลักในแบตเตอรี่แบบชาร์จซ้ำ อย่างไรก็ตามในกระบวนการสกัดเป็นกระบวนการที่ใช้เครื่องจักรหนัก ส่งผลโดยตรงต่อสภาพแวดล้อมในท้องถิ่น เนื่องจากเกลือทะเลมีอยู่ทั่วไป จึงทำให้ราคาแบตเตอรี่ชนิดนี้ถูกกว่า และอาจเป็นอีกหนึ่งทางเลือกที่นำมาใช้แทนแบตเตอรี่ลิเธียม,
"หลังเหตุหายนะที่โรงไฟฟ้าพลังนิวเคลียร์เชอร์โนบิลเมื่อ 37 ปีก่อน ผู้คนนับแสนได้อพยพออกจากพื้นที่โดยรอบอย่างเร่งรีบ ทอดทิ้งสัตว์เลี้ยงอย่างเช่นสุนัขและแมวจำนวนมากไว้ในเขตหวงห้ามที่มีกัมมันตภาพรังสีในปริมาณสูง
แต่จนถึงทุกวันนี้ ฝูงสุนัขจรจัดที่ถูกเจ้าของทิ้งในเหตุการณ์ดังกล่าวยังคงมีชีวิตรอด ทั้งยังออกลูกออกหลานสืบต่อมาอีกหลายรุ่น โดยพวกมันมีโครงสร้างทางพันธุกรรมในดีเอ็นเอแตกต่างไปจากสุนัขทั่วโลกอีกด้วย
นักวิทยาศาสตร์ยังไม่แน่ใจว่า ความเปลี่ยนแปลงทางพันธุกรรมดังกล่าวเกิดขึ้น เพราะสุนัขได้สัมผัสกับกัมมันตภาพรังสีเป็นเวลานานติดต่อกันหรือไม่ และยังไม่ทราบว่าความเปลี่ยนแปลงของดีเอ็นเอนี้ส่งผลกระทบต่อสุขภาพรวมทั้งพฤติกรรมของพวกมันอย่างไรบ้าง
เจ้าหน้าที่เชอร์โนบิลเผย ต้องขโมยเชื้อเพลิงรัสเซียเพื่อป้องกันหายนะ
พยานในเหตุการณ์เผย ซีรีส์เชอร์โนบิลไม่ตรงกับความเป็นจริง
เด็กประถมแคนาดาพบว่ายาแก้แพ้ “เอพิเพ็น” เป็นพิษในอวกาศ
ผลการศึกษาล่าสุดที่ตีพิมพ์ในวารสาร Science Advances ระบุว่ามีการเก็บตัวอย่างเลือดของสุนัขจรจัด 302 ตัว ที่อาศัยอยู่ในบริเวณโดยรอบซากปรักหักพังของโรงไฟฟ้าเชอร์โนบิล รวมทั้งพวกที่อยู่ห่างออกไป 15-45 กิโลเมตร ซึ่งสุนัขจรจัดกลุ่มหลังนี้จะได้รับกัมมันตภาพรังสีในปริมาณที่ต่ำกว่า
ทีมผู้วิจัยพบว่าสุนัขจรจัดที่ได้รับรังสีก่อไอออน (ionizing radiation) มาเป็นเวลานานเหล่านี้ มีโครงสร้างของกลุ่มประชากรประกอบไปด้วย 15 สายตระกูลด้วยกัน โดยข้อมูลพันธุกรรมของพวกมันสามารถจะบ่งชี้ได้อย่างชัดเจนว่า เป็นสุนัขที่อาศัยอยู่ในเขตหวงห้ามของโรงไฟฟ้าเชอร์โนบิล ซึ่งส่วนใหญ่สืบเชื้อสายมาจากสุนัขเลี้ยงที่ถูกทิ้งไว้หลังเหตุหายนะทางนิวเคลียร์ปี 1986
ผลการตรวจนับจำนวนประชากรล่าสุดชี้ว่า มีสุนัข “กึ่งจรจัด” ราว 800 ตัว อาศัยอยู่โดยรอบเขตหวงห้ามของโรงไฟฟ้าเชอร์โนบิล โดยนักวิจัยไม่ถือว่าพวกมันเป็นสุนัขจรจัดที่ต้องเอาชีวิตรอดด้วยตนเองอย่างเต็มที่แบบสุนัขป่า เพราะมีคนงานที่ดูแลโรงไฟฟ้ารวมทั้งสัตวแพทย์เข้าไปในพื้นที่เป็นครั้งคราว เพื่อให้อาหาร ฉีดวัคซีน และช่วยรักษาโรค
สำหรับการศึกษาในขั้นต่อไป ทีมผู้วิจัยต้องการจะระบุให้ได้ว่ามีการกลายพันธุ์แบบใดเกิดขึ้นบ้างในดีเอ็นเอของสุนัขจรจัดแห่งเชอร์โนบิล และการกลายพันธุ์นั้นส่งผลต่อความเปลี่ยนแปลงของรูปร่างรวมถึงนิสัยใจคอของพวกมันด้วยหรือไม่
ทีมผู้วิจัยยังระบุว่าประเด็นสำคัญที่สุดที่จะมุ่งศึกษาเพิ่มเติมในอนาคต คือการตอบคำถามเรื่องผลกระทบจากกัมมันตภาพรังสีต่อความสามารถในการดำรงชีวิตและสืบพันธุ์ของสิ่งมีชีวิต ซึ่งเป็นที่น่าอัศจรรย์ว่าสุนัขจรจัดแห่งเชอร์โนบิลนั้นอยู่รอดและออกลูกออกหลานสืบต่อกันมาได้ถึงสิบกว่ารุ่น โดยน่าสงสัยว่ายีนกลายพันธุ์บางตัวอาจมีส่วนเกี่ยวข้องกับความสามารถนี้
",หลังเหตุหายนะที่โรงไฟฟ้าพลังนิวเคลียร์เชอร์โนบิลเมื่อ 37 ปีก่อน ผู้คนได้อพยพออกจากพื้นที่ และทอดทิ้งสัตว์เลี้ยงอย่างเช่นสุนัขและแมวจำนวนมากไว้ในที่ที่มีกัมมันตภาพรังสีในปริมาณสูงแต่จนถึงทุกวันนี้ แต่ฝูงสุนัขจรจัดที่ถูกเจ้าของทิ้งยังมีชีวิตรอด และออกลูกหลาน โดยมีโครงสร้างทางพันธุกรรมในดีเอ็นเอแตกต่างไปจากสุนัขทั่วโลก ผลการศึกษาล่าสุดในวารสาร Science Advances ระบุว่ามีการเก็บตัวอย่างเลือดของสุนัขจรจัด 302 ตัว ที่อาศัยอยู่ในบริเวณโดยรอบซากปรักหักพังของโรงไฟฟ้าเชอร์โนบิล ทีมผู้วิจัยพบว่าสุนัขจรจัดได้รับรังสีก่อไอออน (ionizing radiation) มาเป็นเวลานาน โดยข้อมูลพันธุกรรมสามารถบอกว่าเป็นสุนัขที่อาศัยอยู่ในเขตหวงห้ามของโรงไฟฟ้าเชอร์โนบิล ทีมผู้วิจัยระบุว่าประเด็นสำคัญคือเรื่องผลกระทบจากกัมมันตภาพรังสีต่อความสามารถในการดำรงชีวิตและสืบพันธุ์ของสิ่งมีชีวิต ซึ่งสุนัขจรจัดนั้นอยู่รอดและออกลูกหลานต่อกันมาได้ถึงสิบกว่ารุ่น โดยสงสัยว่ายีนกลายพันธุ์บางตัวอาจมีส่วนเกี่ยวข้องกับความสามารถนี้,
"ความพยายามแก้ปัญหาขยะพลาสติกในมหาสมุทรโลกเป็น ""การเดินทางที่ยาวนาน และยากลำบาก"" สำหรับ บอยแอน สแลต เจ้าของกิจการชาวดัตช์
ชายหนุ่มวัย 28 ปีผู้นี้คือผู้ก่อตั้งองค์กรไม่แสวงหาผลกำไรด้านสิ่งแวดล้อมที่ชื่อ The Ocean Cleanup ซึ่งมุ่งมั่นหาขจัดขยะพลาสติกในมหาสมุทรมาเกือบ 10 ปี
เขาเล่าให้บีบีซีฟังว่า งานนี้ยากกว่าที่เขาคิดเอาไว
""โลกเรากว้างใหญ่ทีเดียว..."" บอยแอนกล่าว
""มีแม่น้ำราว 1,000 สายที่เราต้องจัดการ รวมทั้งแพขยะในมหาสมุทรอีก 5 แห่ง ดังนั้นในช่วงปีแรก ๆ จึงเป็นความพยายามทำความเข้าใจปัญหานี้""
บริเวณที่มีขยะพลาสติกสะสมมากที่สุดในมหาสมุทรเรียกว่า ""แพขยะยักษ์แปซิฟิก"" (Great Pacific garbage patch) ซึ่งอยู่บริเวณมหาสมุทรแปซิฟิกตอนเหนือ
นี่คือจุดที่มีขยะพลาสติกจากที่ต่าง ๆ ลอยมารวมกันอยู่ปริมาณมหาศาล ตั้งแต่ตาข่ายจับปลาไปจนถึงไมโครพลาสติก ซึ่งเป็นอนุภาคพลาสติกขนาดเล็กกว่า 5 มิลลิเมตร และเป็นเป้าหมายสำคัญในการทำงานของ The Ocean Cleanup
ตาข่ายดักขยะ
The Ocean Cleanup ใช้แนวตาข่ายรูปทรงตัว u ที่ใช้เรือลากผ่านแพขยะอย่างช้า ๆ เพื่อไม่ให้เป็นอันตรายต่อสัตว์น้ำบริเวณนั้น
การทำงานนี้ใช้กล้องที่ควบคุมด้วยระบบปัญญาประดิษฐ์ หรือ เอไอ ในการตรวจหาขยะพลาสติกที่ลอยอยู่บนผิวน้ำ แล้วช่วยทีมงานประเมินว่าต้องมุ่งเป้าทำงานในบริเวณใดของมหาสมุทร
บอยแอนอธิบายว่า ""เมื่อคุณลองสังเกตแพขยะยักษ์แปซิฟิก ก็จะพบว่ามีบริเวณที่ขยะพลาสติกรวมตัวกันอย่างหนาแน่น และบางจุดก็ว่างเปล่า""
""ถ้าเราทำความสะอาดในจุดที่มีขยะหนาแน่นเหล่านี้อย่างต่อเนื่อง ปฏิบัติการเก็บกวาดของเราก็จะมีประสิทธิภาพมากขึ้น""
เมื่อระบบแนวตาข่ายความยาว 800 เมตรนี้ ซึ่งเป็นนวัตกรรมรุ่นที่ 2 ที่ The Ocean Cleanup พัฒนาขึ้น ดักจับขยะพลาสติกในจุดที่กำหนด ก็จะถูกลากขึ้นเรือเพื่อเอาขยะออกเป็นระยะ ๆ
บอยแอน ระบุว่า ปัจจุบันระบบนี้สามารถเก็บขยะพลาสติกในมหาสมุทรไปแล้วเกือบ 200,000 กิโลกรัม ซึ่งแม้จะมีสัดส่วนเพียง 0.2% ของขยะพลาสติกทั้งหมดบริเวณแพขยะยักษ์แปซิฟิกที่มีปริมาณถึง 100 ล้านกิโลกรัม แต่ก็ถือเป็นจุดเริ่มต้นที่ดี
ทีมงานเชื่อว่าปริมาณขยะที่เก็บได้จะเพิ่มเป็น 1% ภายในสิ้นปีนี้
อย่างไรก็ตาม พวกเขากำลังพัฒนาระบบรุ่นที่ 3 ซึ่งเป็นแนวตาข่ายยักษ์ความยาว 2.4 กิโลเมตร และจะเริ่มใช้งานช่วงกลางปีนี้ ซึ่งจะช่วยให้เก็บกวาดขยะพลาสติกได้เพิ่มขึ้น
The Ocean Cleanup ตั้งเป้าว่าจะนำระบบแนวตาข่ายยักษ์รุ่นใหม่นี้ออกใช้อีก 10 จุด ซึ่งจะช่วยให้เก็บขยะพลาสติกออกไปได้ 80% ภายในช่วงปลายทศวรรษนี้
สกัดขยะไหลลงทะเล
งานวิจัยในปี 2021 ของ The Ocean Cleanup บ่งชี้ว่ามีแม่น้ำราว 1,000 สายเป็นต้นกำเนิดของขยะ 80% ในมหาสมุทร
บอยแอนกล่าวว่า ""แม่น้ำคือเส้นทางหลักที่นำพาขยะจากแผ่นดินลงสู่ทะเล...ดังนั้นเมื่อฝนตก ขยะพลาสติกก็จะถูกชะล้างจากถนนลงสู่ลำธาร แม่น้ำ และไหลไปอยู่ในมหาสมุทรในที่สุด""
เขาอธิบายว่า ความเชี่ยวของกระแสน้ำในแม่น้ำทำให้บางครั้งการดักจับขยะพลาสติกทำได้ยากขึ้น
""ในแม่น้ำคุณมีโอกาสเดียวที่จะดักจับขยะพลาสติก มันจะไหลผ่านไป และถ้าคุณไม่ดักจับไว้ มันก็จะไหลลงสู่มหาสมุทรอย่างแน่นอน"" เขาบอก
ในการทำงานบริเวณนี้ The Ocean Cleanup ใช้ ""ตัวดักจับ"" (Interceptor) เพื่อสกัดกั้นขยะไม่ให้ไหลลงสู่ทะเล โดยใช้กล้องที่ควบคุมโดยเทคโนโลยีเอไอในการประเมินการทำงานให้เหมาะสมกับปัจจัยต่าง ๆ เช่น ความกว้าง-ลึกของแม่น้ำ ความเร็วของกระแสน้ำ และชนิดของขยะในบริเวณนั้น ๆ ซึ่งขยะที่ถูกดักจับได้จะถูกนำออกจากแม่น้ำโดยสายพาน
บอยแอนเล่าว่า ""ปัจจุบันเราดักจับขยะพลาสติกในแม่น้ำ 11 สายทั่วโลก แต่ตั้งเป้าจะขยายการทำงานในแม่น้ำ 1,000 สายที่มีมลพิษมากที่สุดในโลก""
แม้จะเป็นแผนการที่ช่วยสร้างความหวังในการแก้ปัญหามลพิษทางทะเล แต่นักวิชาการบางคนเคยแสดงความกังขาถึงความยั่งยืนของวิธีการนี้
เมื่อปี 2018 ศาสตราจารย์ ริชาร์ด แลมพิตต์ จากศูนย์สมุทรศาสตร์แห่งชาติในสหราชให้สัมภาษณ์กับบีบีซี โดยแสดงความเห็นว่า การใช้เรือลากตาข่ายแล้วลำเลียงขยะพลาสติกจากมหาสมุทรไปยังท่าเรือเป็นกระบวนการที่ก่อให้เกิดก๊าซคาร์บอนไดออกไซด์สูง
หลายปีต่อมา ศาสตราจารย์ แลมพิตต์ บอกว่ายังคงมีความกังขาต่อวิธีกำจัดขยะนี้อยู่ แต่มีความรู้สึกเชิงบวกมากกว่าเกี่ยวกับวิธีดักจับขยะในแม่น้ำไม่ให้ไหลลงสู่ทะเล
เขามองว่าแทนที่จะมุ่งเก็บขยะพลาสติกในทะเลซึ่งใช้พลังงานมหาศาลและอาจสร้างความเสียหายต่อระบบนิเวศทางทะเล เราควรที่จะสกัดไม่ให้ขยะประเภทนี้ไหลออกสู่ทะเลมากกว่า
","บอยแอน สแลต ผู้ก่อตั้งองค์กร The Ocean Cleanup ใช้ตาข่ายดักขยะ เป็นแนวตาข่ายรูปทรงตัว u ที่ใช้เรือลากผ่านแพขยะ การทำงานใช้กล้องที่ควบคุมด้วยระบบปัญญาประดิษฐ์ ในการตรวจหาขยะพลาสติกที่ลอยอยู่บนผิวน้ำ แล้วช่วยประเมินว่าต้องมุ่งเป้าทำงานในบริเวณใดของมหาสมุทร และการสกัดขยะไหลลงทะเล ในการทำงานบริเวณนี้ ใช้ ""ตัวดักจับ"" (Interceptor) เพื่อสกัดกั้นขยะไม่ให้ไหลลงสู่ทะเล โดยใช้กล้องที่ควบคุมโดยเทคโนโลยีเอไอในการประเมินการทำงานให้เหมาะสมกับปัจจัยต่าง ๆ เช่น ความกว้าง-ลึกของแม่น้ำ ความเร็วของกระแสน้ำ และชนิดของขยะในบริเวณ ซึ่งขยะที่ถูกดักจับได้จะถูกนำออกจากแม่น้ำโดยสายพาน แม้เป็นแผนการที่ช่วยแก้ปัญหามลพิษทางทะเล แต่นักวิชาการบางคนแสดงความกังขาถึงความยั่งยืน เมื่อปี 2018 ศาสตราจารย์ ริชาร์ด แลมพิตต์ แสดงความเห็นว่า การใช้เรือลากตาข่ายแล้วลำเลียงขยะพลาสติกจากมหาสมุทรไปยังท่าเรือเป็นกระบวนการที่ก่อให้เกิดก๊าซคาร์บอนไดออกไซด์สูง",
"ภายในช่วงสิ้นศตวรรษนี้ ภูมิภาคต่าง ๆ บนภาคพื้นทวีปของโลกราว 38-40% จะเกิดการเปลี่ยนแปลงของสภาพภูมิอากาศในท้องถิ่น โดยเข้าสู่ความเป็นเขตภูมิอากาศแบบใหม่ที่แตกต่างไปจากเดิม เช่นพื้นที่เขตหนาวอาจเปลี่ยนเป็นเขตอบอุ่นได้
ทีมนักภูมิอากาศวิทยาจากมหาวิทยาลัยจอร์จเมสันของสหรัฐฯ ตีพิมพ์ผลการศึกษาลงในวารสาร “อนาคตโลก” (Earth’s Future) โดยพวกเขาลงมือวิเคราะห์ข้อมูลภูมิอากาศล่าสุด แล้วนำไปเปรียบเทียบกับแผนที่ของ Köppen-Geiger ซึ่งแบ่งเขตภูมิอากาศโลกออกเป็น 5 เขต ตั้งแต่ช่วงปลายศตวรรษที่ 19
ทีมผู้วิจัยระบุว่า ที่ผ่านมาแผนที่ดังกล่าวได้รับการปรับปรุงหลายครั้งให้มีความทันสมัย สอดคล้องกับการเปลี่ยนแปลงของสภาพภูมิอากาศโลกที่เกิดขึ้นจริงในแต่ละยุค เนื่องจากความเปลี่ยนแปลงดังกล่าวส่งผลกระทบต่อการเกษตร รวมทั้งความหลากหลายของสิ่งมีชีวิตในแต่ละเขตภูมิอากาศ และการแพร่ระบาดของโรคติดต่อ
ผลการศึกษาในครั้งนี้พบว่า พื้นที่ซึ่งมีภูมิอากาศแบบเขตร้อนจะขยายตัวเพิ่มขึ้น จากเดิม 23% ไปเป็น 25% ของผืนทวีปทั้งหมด ภายในปี 2100 ส่วนพื้นที่แห้งแล้งแบบทะเลทรายจะครอบคลุมเป็นบริเวณกว้างขึ้นเช่นกัน จากเดิมที่มีอยู่ 31% ไปเป็น 34% ภายในช่วงสิ้นศตวรรษนี้
เขตภูมิอากาศที่ได้รับผลกระทบมากที่สุดคือเขตหนาว โดยเฉพาะอย่างยิ่งในแถบขั้วโลกทั้งเหนือและใต้รวมทั้งซีกโลกเหนือ เนื่องจากพื้นที่ 89% ของยุโรปและอีก 66% ของอเมริกาเหนือ จะเกิดการเปลี่ยนแปลงไปเป็นเขตภูมิอากาศแบบอื่นได้ภายในอีก 77 ปีข้างหน้า ส่วนทวีปแอฟริกานั้นจะยังคงอยู่ในเขตภูมิอากาศแบบเดิม แต่จะเกิดความผันผวนของสภาพอากาศบ่อยครั้งและรุนแรงขึ้น
ล่าสุด องค์การบริหารกิจการมหาสมุทรและชั้นบรรยากาศแห่งชาติสหรัฐฯ หรือโนอา (NOAA) แถลงว่าปรากฏการณ์เอลนีโญสุดร้อนแรงจะเกิดขึ้นอย่างแน่นอนในไม่ช้านี้ โดยมีความเป็นไปได้ 90% ที่จะมาถึงภายในเดือนพฤษภาคม – กรกฎาคม และจะดำเนินไปอย่างต่อเนื่องจนถึงปี 2024 เป็นอย่างน้อย
ปรากฏการณ์เอลนีโญจะนำมาซึ่งสภาพอากาศที่ร้อนและแห้งแล้งยิ่งขึ้นในแถบมหาสมุทรแปซิฟิก โดยในปีนี้โนอาพยากรณ์ว่ามีโอกาส 55% ที่จะเกิดเอลนีโญแบบรุนแรง ซึ่งจะทำให้อุณหภูมิเฉลี่ยในภูมิภาคที่ได้รับผลกระทบสูงขึ้น 1.5 องศาเซลเซียส
อย่างไรก็ตาม เมื่อช่วงต้นเดือนเมษายนที่ผ่านมา นักวิทยาศาสตร์พบว่าอุณหภูมิที่ผิวน้ำในมหาสมุทรทั่วโลกต่างร้อนขึ้นเป็นประวัติการณ์ ทำให้เกรงกันว่าปัจจัยนี้จะส่งผลให้ปรากฏการณ์เอลนีโญรอบใหม่มีความรุนแรงยิ่งขึ้นอีกเป็นทวีคูณ
",ทีมนักภูมิอากาศวิทยาจากมหาวิทยาลัยจอร์จเมสันของสหรัฐฯ ตีพิมพ์ในวารสาร “อนาคตโลก” (Earth’s Future) โดยวิเคราะห์ข้อมูลภูมิอากาศล่าสุด แล้วนำไปเปรียบเทียบกับแผนที่ของ Köppen-Geiger ตั้งแต่ช่วงปลายศตวรรษที่ 19 ผลการศึกษาพบว่า พื้นที่ซึ่งมีภูมิอากาศแบบเขตร้อนจะขยายตัวเพิ่มขึ้น จาก 23% เป็น 25% ของผืนทวีปทั้งหมด ภายในปี 2100 ส่วนพื้นที่แห้งแล้งแบบทะเลทรายจะครอบคลุมเป็นบริเวณกว้างขึ้น จาก 31% เป็น 34% ภายในช่วงสิ้นศตวรรษนี้ ล่าสุดองค์การบริหารกิจการมหาสมุทรและชั้นบรรยากาศแห่งชาติสหรัฐฯ หรือโนอา (NOAA) แถลงว่าปรากฏการณ์เอลนีโญจะเกิดขึ้นในไม่ช้า โดยมีความเป็นไปได้ 90% ที่จะมาถึงภายในเดือนพฤษภาคม – กรกฎาคม และดำเนินอย่างต่อเนื่องจนถึงปี 2024 เป็นอย่างน้อย จะนำมาซึ่งสภาพอากาศที่ร้อนและแห้งแล้งยิ่งขึ้นในแถบมหาสมุทรแปซิฟิก ในปีนี้พยากรณ์ว่ามีโอกาส 55% ที่จะเกิดเอลนีโญแบบรุนแรง ซึ่งจะทำให้อุณหภูมิเฉลี่ยในภูมิภาคที่ได้รับผลกระทบสูงขึ้น 1.5 องศาเซลเซียส,
"ผลการศึกษาประมาณการล่าสุดพบนกเฉพาะถิ่นนิวซีแลนด์สูญพันธุ์แล้ว 56 สายพันธุ์ จากทั้งหมด 171 สายพันธุ์ หรือประมาณ 1 ใน 3
จากการศึกษาที่เผยแพร่ผ่านวารสารนิเวศวิทยานิวซีแลนด์ในวันศุกร์ที่ 11 พ.ย. ที่ผ่านมา พบว่านกเฉพาะถิ่นของนิวซีแลนด์สูญพันธุ์แล้วเกือบ 1 ใน 3 ขณะกลุ่มสัตว์บกทั่ว
ผลการศึกษาประมาณการล่าสุดพบนกเฉพาะถิ่นนิวซีแลนด์สูญพันธุ์แล้ว 56 สายพันธุ์ จากทั้งหมด 171 สายพันธุ์ หรือประมาณ 1 ใน 3
จากการศึกษาที่เผยแพร่ผ่านวารสารนิเวศวิทยานิวซีแลนด์เมื่อวันที่ 11 พ.ย. ที่ผ่านมา พบว่านกเฉพาะถิ่นของนิวซีแลนด์สูญพันธุ์แล้วเกือบ 1 ใน 3 ขณะกลุ่มสัตว์บกทั่วโลกเผชิญอัตราการสูญพันธุ์สูงขึ้นหลังการตั้งถิ่นฐานของมนุษย์ โดยประมาณการครั้งนี้ครอบคลุมหมู่เกาะแชทัมและหมู่เกาะนอกชายฝั่งอื่นๆ
โดยเกาะนอร์ธพบการสูญพันธุ์ของนกร้อยละ 50 ขณะเกาะนอกชายฝั่งที่มีกิจกรรมของมนุษย์เพียงเล็กน้อยพบการสูญพันธุ์เพียงร้อยละ 14.5
เจมี วูด หัวหน้าทีมวิจัยจากมหาวิทยาลัยแอดิเลด กล่าวว่า อัตราการสูญพันธุ์ของสัตว์เฉพาะถิ่นหลังการตั้งถิ่นฐานเป็นข้อมูลที่ถูกพูดถึงเป็นวงกว้าง และช่วยให้เข้าใจถึงความสำคัญของการสูญเสียความหลากหลายทางชีวภาพล่าสุดที่เกิดจากกิจกรรมของมนุษย์
วูดเผยว่า การประมาณการอัตราการสูญพันธุ์อาจมีความแตกต่างกันในระดับสูง ขึ้นอยู่กับหลากหลายปัจจัย อาทิ ขอบเขตทางภูมิศาสตร์ของภูมิภาคนั้นๆ การกำหนดกลุ่มรายชื่อสัตว์เฉพาะถิ่น ความครบถ้วนของข้อมูลฟอสซิล และขอบข่ายอนุกรมวิธาน
ทั้งนี้ การศึกษาดังกล่าวเป็นการประมาณการล่าสุดเกี่ยวกับอัตราการสูญพันธุ์หลังการตั้งถิ่นฐานของนกเฉพาะถิ่นในนิวซีแลนด์ ซึ่งอ้างอิงข้อมูลจากการรวบรวมสายพันธุ์นกที่สูญพันธุ์ไปเมื่อไม่นานนี้ พร้อมการทบทวนอนุกรมวิธานครั้งล่าสุด และตำแหน่งที่ตั้งทางภูมิศาสตร์ที่กำหนดไว้อย่างชัดเจน
",ผลการศึกษาประมาณการล่าสุดพบนกเฉพาะถิ่นนิวซีแลนด์สูญพันธุ์แล้วประมาณ 1 ใน 3 ขณะกลุ่มสัตว์บกทั่วโลกเผชิญอัตราการสูญพันธุ์สูงขึ้นหลังการตั้งถิ่นฐานของมนุษย์ เจมี วูด หัวหน้าทีมวิจัยจากมหาวิทยาลัยแอดิเลด กล่าวว่า อัตราการสูญพันธุ์ของสัตว์ถูกพูดถึงเป็นวงกว้าง และช่วยให้เข้าใจถึงความสำคัญของการสูญเสีย การประมาณการอัตราการสูญพันธุ์ ขึ้นอยู่กับหลากหลายปัจจัย ทั้งนี้ การศึกษาดังกล่าวเป็นการประมาณการล่าสุด อ้างอิงข้อมูลจากการรวบรวมสายพันธุ์นกที่สูญพันธุ์ไปเมื่อไม่นานนี้ ,
"ผู้บริโภคมักเชื่อว่า ผลิตภัณฑ์รักษ์โลกที่ใช้ในครัวเรือนนั้นเป็น ‘เป็นมิตรกับสิ่งแวดล้อม’ แต่งานวิจัยแสดงให้เห็นว่าไม่ใช่ทุกชิ้นที่จะดีต่อโลกเสมอไป
นักวิทยาศาสตร์จาก Virginia Polytechnic Institute และ State University และ The Citadel, Military College of South Carolina ในสหรัฐอเมริกา ทำการวิจัยพบว่าผลิตภัณฑ์ที่ระบุว่าเป็นมิตรกับสิ่งแวดล้อมนั้นไม่ได้หมายความว่าทุกผลิตภัณฑ์จะไม่มีโทษ หรือย่อยสลายได้ทางชีวภาพได้มากกว่าผลิตภัณฑ์ทั่วไป
โดยทั่วไปแล้วผลิตภัณฑ์จะมีป้ายกำกับว่า ‘เป็นมิตรกับสิ่งแวดล้อม’ อ้างว่ามีพิษน้อยกว่าหรือย่อยสลายได้ทางชีวภาพมากกว่า แต่มักไม่ค่อยได้รับการทดสอบหรือตรวจสอบให้แน่ชัด
จากการนำผลิตภัณฑ์ทำความสะอาดในครัวเรือนมาใช้ทดสอบ 6 ประเภท ได้แก่ น้ำยาซักผ้า น้ำยาล้างจาน น้ำยาบ้วนปาก ยาฆ่าแมลง เจลล้างจาน และผลิตภัณฑ์ทำความสะอาดเอนกประสงค์ และทำการทดสอบเพื่อดูว่ามีสารพิษตกค้างหรือไม่ ทั้งจากผลิตภัณฑ์โดยตรง และหลังจากย่อยสลายแล้ว
ผลิตภัณฑ์รักษ์โลกที่นำมาทดสอบนั้นโดยส่วนใหญ่มีสัญลักษณ์ของธรรมชาติ เช่น รูปใบไม้ ดอกไม้ หรือพืชบนฉลาก และหลายผลิตภัณฑ์มีคำว่า ‘โลก’ และ ‘สีเขียว’ อยู่ในชื่อผลิตภัณฑ์โดยตรง
รวมไปถึงการกล่าวอ้าง ตัวอย่างเช่น “ส่วนผสมที่ได้มาจากผลิตภัณฑ์จากธรรมชาติ, น้ำมันหอมระเหยและสารทำความสะอาดที่มีส่วนผสมของมะพร้าว, ส่วนผสมในการทำความสะอาดทำจากพืชสามารถย่อยสลายได้ทางชีวภาพ” และ “ปลอดภัยสำหรับครอบครัวและสิ่งแวดล้อม”
นักวิจัยได้นำผลิตภัณฑ์รักษ์โลก และผลิตภัณฑ์ทั่วไปในหมวดหมู่เดียวกันที่ทั้งในรูปแบบก่อนและหลังย่อยสลาย ไปทดสอบความเป็นพิษต่อสัตว์ไม่มีกระดูกสันหลัง ซึ่งเป็นวิธีการประเมินความเป็นพิษเฉียบพลันในน้ำจืด
จากการวิจัยพบว่าผลิตภัณฑ์รักษ์โลกบางชนิด มีพิษน้อยกว่า บางชนิดมีความคล้ายคลึงกัน และบางชนิดมีพิษมากกว่า
ในปัจจุบันผลิตภัณฑ์ทำความสะอาดในครัวเรือนที่มีป้ายกำกับว่ารักษ์โลกนั้นกำลังเฟื่องฟูเป็นอย่างมาก ขนาดของตลาดผลิตภัณฑ์ทำความสะอาดสำหรับใช้ในครัวเรือนทั่วโลกอยู่ที่ประมาณ 259.84 พันล้านดอลลาร์ในปี 2564 และคาดว่าจะในปี 2565 จะเพิ่มเป็น 278.52 พันล้านดอลลาร์
",ผู้บริโภคมักเชื่อว่า ผลิตภัณฑ์รักษ์โลกที่ใช้ในครัวเรือนนั้นเป็น ‘เป็นมิตรกับสิ่งแวดล้อม’ นักวิทยาศาสตร์ในสหรัฐอเมริกา พบว่า ผลิตภัณฑ์ที่ระบุว่าเป็นมิตรกับสิ่งแวดล้อมนั้นไม่ได้หมายความว่าทุกผลิตภัณฑ์จะไม่มีโทษ โดยทั่วไปมีพิษน้อยกว่าหรือย่อยสลายได้ทางชีวภาพมากกว่า แต่มักไม่ค่อยได้รับการทดสอบหรือตรวจสอบให้แน่ชัด ผลิตภัณฑ์รักษ์โลกที่นำมาทดสอบนั้นโดยส่วนใหญ่มีสัญลักษณ์ของธรรมชาติ นำไปทดสอบความเป็นพิษต่อสัตว์ไม่มีกระดูกสันหลัง ซึ่งเป็นวิธีการประเมินความเป็นพิษเฉียบพลันในน้ำจืด,
"เฟซบุ๊กเพจคณะวิทยาศาสตร์และเทคโนโลยี มหาวิทยาลัยสงขลานครินทร์ วิทยาเขตปัตตานี (ม.อ.ปัตตานี) ได้โพสต์ข้อความแสดงความยินดีแก่ คุณพัน ยี่สิ้น บุคลากรสาขาวิชาวิทยาการเกษตรและประมง และคุณเรืองฤทธิ์ พรหมดำ ที่ได้ค้นพบปูชนิดใหม่ของโลก ที่มีชื่อภาษาไทยว่า “ปูมดแดง อาจารย์ซุกรี” (Phricotelphusa sukreei) ซึ่งเป็นการตั้งชื่อเพื่อเป็นเกียรติแก่อดีตคณบดี คณะวิทยาศาสตร์และเทคโนโลยี ม.อ.
ปูมดแดงมีลักษณะกระดองสีแดง ขายาว พบอยู่บนต้นไม้เตี้ยๆ บริเวณเทือกเขาสูงทางภาคใต้ตอนล่างที่มีความชื้นสูง สำหรับปูชนิดใหม่นี้เพิ่งได้รับการตีพิมพ์ เมื่อวันที่ 14 ต.ค. 2565 ที่ผ่านมา และเผยแพร่ทางเว็บไซต์พิพิธภัณฑ์ประวัติศาสตร์ธรรมชาติ Lee Kong Chian – พิพิธภัณฑ์ประวัติศาสตร์ธรรมชาติที่ประเทศสิงคโปร์
สำหรับปูสายพันธุ์ดังกล่าวพบในพื้นที่เทือกเขาของ จ.พัทลุง หรือเทือกเขาสูงทางภาคใต้ของไทย มีขาเดินยาวมาก อาศัยอยู่ตามโพรงต้นไม้เตี้ยๆ และหากมองอย่างผิวเผินจะมีลักษณะคล้ายปูน้ำจืดแถบจังหวัดนครศรีธรรมราช แต่สามารถแยกแยะได้ง่ายด้วยสีสันแดงสดใส รวมถึงลักษณะกระดองของตัวปู และอวัยวะสืบพันธุ์
สำหรับชื่อของ “ปูมดแดง อาจารย์ซุกรี” (Phricotelphusa sukreei) เป็นการตั้งชื่อเพื่อเป็นเกียรติแก่ รศ.ดร.ซุกรี หะยีสาแม อดีตคณบดี คณะวิทยาศาสตร์และเทคโนโลยี ม.อ. ที่มีส่วนสนับสนุนทีมงานตลอดหลายปีที่ผ่านมา
อนึ่ง ปู ถูกจัดว่าเป็นสัตว์ไม่มีกระดูกสันหลังกลุ่มสัตว์ขาข้อเช่นเดียวกันกับแมลง แต่มีลักษณะเด่นคือขาเป็นข้อปล้องและมีจำนวนขามากถึง 10 ขาด้วยกัน โดยขาคู่แรกเปลี่ยนไปเป็นก้ามหนีบ
ปูยังเป็นสัตว์ที่มีวิวัฒนาการต่อเนื่องมายาวนานรวมยุคเดียวกันกับไดโนเสาร์ นับตั้งแต่สมัยจูราสซิก ก่อนจะทวีพันธุ์เพิ่มขึ้นต่อมาในสมัยครีเคเชียส
ปัจจุบันคาดว่ามีสายพันธุ์ปูอยู่บนโลกมากกว่า 1 ล้านชนิด (เฉพาะที่มีการค้นพบแล้ว) ในระบบนิเวศ ปูมีบทบาทที่สำคัญในห่วงโซ่อาหารหลายระดับ
นับตั้งแต่ผู้ย่อยสลาย จากพวกที่กินซากพืชและซากใบไม้ที่เน่าเปื่อยหรืออินทรียสารในดิน เช่น ปูแสม ปูก้ามดาบ ไปจนถึงผู้ล่า เช่น ปูทะเล ปูม้า จากพวกที่กินปูขนาดเล็กและหอยชนิดต่างๆ รวมทั้งยังเป็นอาหารให้แก่สัตว์อื่น
นอกจากนี้ ปูยังเป็นผู้ให้บริการทางระบบนิเวศจากกิจกรรมต่างๆ ไม่ว่าจะเป็นการขุดรูหรือการกินอาหารของปูชนิดต่างๆ เช่น ช่วยเร่งการหมุนเวียนของธาตุอาหารให้กลับคืนสู่ดิน
",คุณพัน ยี่สิ้น บุคลากรสาขาวิชาวิทยาการเกษตรและประมง และคุณเรืองฤทธิ์ พรหมดำ ที่ได้ค้นพบปูชนิดใหม่ของโลก ที่มีชื่อภาษาไทยว่า “ปูมดแดง อาจารย์ซุกรี” มีลักษณะกระดองสีแดง ขายาว พบอยู่บนต้นไม้เตี้ยๆ บริเวณเทือกเขาสูงทางภาคใต้ตอนล่างที่มีความชื้นสูง ได้รับการตีพิมพ์ มา และเผยแพร่ทางเว็บไซต์พิพิธภัณฑ์ประวัติศาสตร์ธรรมชาติ ปูสายพันธุ์ดังกล่าวพบในพื้นที่เทือกเขาของ จ.พัทลุง คล้ายปูน้ำจืดแถบจังหวัดนครศรีธรรมราช ปู ถูกจัดว่าเป็นสัตว์ไม่มีกระดูกสันหลังกลุ่มสัตว์ขาข้อ มีวิวัฒนาการต่อเนื่องมายาวนานรวมยุคเดียวกันกับไดโนเสาร์ นอกจากนี้ ปูยังเป็นผู้ให้บริการทางระบบนิเวศจากกิจกรรมต่างๆ ,
"สถานการณ์น้ำท่วม จ.อุบลราชธานี ได้รับผลกระทบรุนแรงมากที่สุดในรอบ 43 ปี โดยระดับน้ำท่วมสูงกว่าเมื่อปี 2562 พื้นที่เกษตรถูกน้ำท่วมครอบคลุม 19 อำเภอ บ้านเรือนจมน้ำ 9 อำเภอ โดยเฉพาะ อ.เมือง และ อ.วารินชำราบ ได้รับผลกระทบมากที่สุด ประชาชนเดือดร้อนแล้วกว่า 46,000 คน
สาเหตุเกิดจากฝนตกหนักจากอิทธิพลพายุโนรูในพื้นที่ภาคอีสานหลายจังหวัดตั้งแต่ปลายเดือน ก.ย. เป็นต้นมา ในขณะที่อุบลฯ เป็นจังหวัดปลายน้ำ ซึ่งจะรับน้ำจากทั้งแม่น้ำมูล และแม่น้ำชีที่ไหลมาจากหลายจังหวัดของภาคอีสาน โดยแม่น้ำมูลเป็นเส้นทางน้ำจาก จ.นครราชสีมา สุรินทร์ บุรีรัมย์ ส่วนแม่น้ำชี เป็นเส้นทางน้ำจาก จ.ชัยภูมิ ขอนแก่น มหาสารคาม ร้อยเอ็ด ยโสธร
นายชลธี ยังตรง ผู้ว่าฯ อุบลราชธานี ให้สัมภาษณ์สถานีวิทยุ สวพ. 91 เมื่อวันที่ 10 ต.ค. ว่า ขณะนี้มีระดับน้ำที่สถานีวัดระดับน้ำเอ็ม 7 สะพานเสรีประชาธิปไตย ใน อ.เมือง สูงกว่า ปี 2562 เกือบๆ 60 ซม. แล้ว จึงได้รับผลกระทบมากกว่าปี 2562 เขตที่กระทบมากได้แก่ อ.เมือง วารินชำราบ พิบูลมังสาหาร ดอนวัดแดง
นอกจากนั้น บางที่สูงถึงชั้น 2 ของบ้านแล้ว จึงได้ตั้งศูนย์พักพิงชั่วคราวกว่า 90 ศูนย์ โดยเส้นทางที่จะต้องรักษาไม่ให้ท่วมเด็ดขาดคือถนนวงแหวนตะวันออก สาย 231 เพราะเหลือเพียงเส้นทางเดียวจาก อ.วารินชำราบเข้า อ.เมือง แต่ระดับน้ำเพิ่มขึ้นในอัตราที่ลดลง และน้ำที่มาจากพื้นที่จังหวัดเหนืออุบลฯ ก็มีแนวโน้มค่อย ๆ ลดลง แต่การระบายน้ำต้องใช้เวลา เพราะแม่น้ำยาวประมาณ 80 กม. กว่าจะไปถึงปลายทางแม่น้ำโขงที่ อ.โขงเจียม
อย่างไรก็ตาม สุดเมื่อเช้าวันที่ 11 ต.ค. ระดับน้ำในแม่น้ำมูลที่สถานีวัดน้ำสะพานเสรีประชาธิปไตยกลางเมืองอุบลฯ วัดได้ 11.50 เมตร เพิ่มขึ้นจากเช้าเมื่อวานนี้ 3 ซม. ซึ่งเป็นระดับน้ำที่สูงกว่าเมื่อปี 2562 (10.97 เมตร)
ด้าน รศ.สมหมาย ชินนาค อาจารย์สาขาวิชาภูมิภาคลุ่มน้ำโขงศึกษา คณะศิลปศาสตร์ มหาวิทยาลัยอุบลราชธานี กล่าวกับบีบีซีไทยว่า สถานการณ์น้ำท่วมใน จ.อุบลฯ ขณะนี้ และจังหวัดใกล้เคียงหนักกว่าเมื่อปี 2562 กว่า 30-40% โดยส่วนหนึ่งวิเคราะห์ว่า เกิดจากรอยต่อการบริหารจัดการน้ำช่วงเปลี่ยนผู้ว่าราชการจังหวัดที่หยุดชะงัก และการเตรียมการที่ชะล่าใจเกินไป
“ตอนนี้เลยปี 62 ไปเยอะแล้ว… มันหนักกว่าที่เป็นข่าว หลายที่เหลือแค่หลังคา” รศ.สมหมาย กล่าวและว่า เมื่อปี 2562 น้ำท่วมหนักอุบลฯ ในรอบ 40 ปี เนื่องจากอิทธิพลพายุโพดุลและพายุคาจิกิ แต่ในปีนี้ถือว่าผ่านจุดท่วมสูงเมื่อ 3 ปีก่อนมาแล้ว
",สถานการณ์น้ำท่วม จ.อุบลราชธานี ได้รับผลกระทบรุนแรงมากที่สุดในรอบ 43 ปี สาเหตุเกิดจากฝนตกหนักจากอิทธิพลพายุโนรูตั้งแต่ปลายเดือน ก.ย. ในขณะที่อุบลฯ เป็นจังหวัดปลายน้ำ ซึ่งจะรับน้ำจากทั้งแม่น้ำมูล และแม่น้ำชี นายชลธี ยังตรง ผู้ว่าฯ อุบลราชธานี ให้สัมภาษณ์ว่า ขณะนี้มีระดับน้ำ สูงกว่า ปี 2562 เกือบๆ 60 ซม.เขตที่กระทบมากได้แก่ อ.เมือง วารินชำราบ พิบูลมังสาหาร ดอนวัดแดง จึงได้ตั้งศูนย์พักพิงชั่วคราวกว่า 90 ศูนย์ ด้าน รศ.สมหมาย ชินนาค อาจารย์สาขาวิชาภูมิภาคลุ่มน้ำโขงศึกษา กล่าวว่า สถานการณ์น้ำท่วมหนักกว่าเมื่อปี 2562 กว่า 30-40% โดยส่วนหนึ่งวิเคราะห์ว่า เกิดจากรอยต่อการบริหารจัดการน้ำช่วงเปลี่ยนผู้ว่าราชการจังหวัดที่หยุดชะงัก และการเตรียมการที่ชะล่าใจเกินไป,
"งานวิจัยไม่ได้อยู่แค่บนหิ้ง ศูนย์เอ็มเทค สวทช. เปิดตัว Ve-Chick (วีชิค) ผลิตภัณฑ์ทดแทนเนื้อไก่จากโปรตีนพืช หรือ Plant-based chicken พร้อมส่งต่องานวิจัยเข้าสู่เชิงพาณิชย์ในกลุ่มผลิตภัณฑ์อาหารพร้อมปรุง
ดร.จุลเทพ ขจรไชยกูล ผู้อำนวยการศูนย์เทคโนโลยีโลหะและวัสดุแห่งชาติ (เอ็มเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) แถลงเปิดตัว Ve-Chick (วีชิค) ผลิตภัณฑ์ทดแทนเนื้อไก่จากโปรตีนพืช (Plant-based chicken) ตอบรับกระแสอาหารเพื่อสุขภาพซึ่งเป็นผลงานวิจัยของ สวทช. โดยทีมวิจัยวัสดุศาสตร์อาหารของเอ็มเทคที่เห็นถึงโอกาสจากแนวโน้มของตลาดโลกสำหรับอาหารโปรตีนจากพืช (Plant-based food)
ทั้งนี้ ตลาดอาหารเพื่อสุขภาพมีมูลค่า 4,000 ล้าน- 30,000 ล้านดอลลาร์สหรัฐในปี 2563 และคาดว่าจะเติบโตสูงถึง 8,000 ล้าน – 70,000 ล้านดอลลาร์ (มากกว่าสามแสนล้านบาท) ในปี 2568 รวมทั้งไทยมีผู้บริโภคกลุ่ม flexitarian ซึ่งเน้นการบริโภคผลิตภัณฑ์และโปรตีนจากพืชเพื่อลดการบริโภคเนื้อสัตว์ประมาณ 17-18 ล้านคนจากประชากรทั้งหมด
สำหรับผลิตภัณฑ์ทดแทนเนื้อไก่จากโปรตีนพืชที่ประสบความสำเร็จนี้ ได้ถ่ายทอดเทคโนโลยีให้กับเอกชนแล้วรวม 3 ราย รายที่ 1 เป็นโรงงานรับจ้างผลิตผลิตภัณฑ์สำหรับอาหารตามความต้องการของลูกค้า การเพิ่มตัวเลือกผลิตภัณฑ์ทดแทนเนื้อสัตว์จากโปรตีนพืชให้กับลูกค้าจะช่วยเพิ่มตลาดให้กับธุรกิจของบริษัท
รายที่ 2 บริษัท กรีน สพูนส์ จำกัด เป็นบริษัทสตาร์ทอัพด้านอาหารเพื่อสุขภาพ ที่มีกลุ่มเป้าหมายเป็นคนรุ่นใหม่ที่บริโภคอาหารเพื่อสุขภาพ ภายหลังจากรับถ่ายทอดเทคโนโลยีแล้ว บริษัทได้พัฒนาต่อยอดเป็นผลิตภัณฑ์ที่หลากหลายและมีแผนจะเปิดตัวผลิตภัณฑ์ในช่วงต้นปี 2566 ล่าสุดรายที่ 3 คือ บริษัท บี ไอ จี เนเชอรัล กรีน จำกัด ที่จะเสริมความแข็งแกร่งให้กับตลาดอาหารเจที่บริษัทเชี่ยวชาญเทคโนโลยีการผลิตผลิตภัณฑ์ทดแทนเนื้อสัตว์จากโปรตีนพืชที่ไม่ซับซ้อน
นอกจาก Ve-Chick (วีชิค) แล้ว เอ็มเทคยังมีผลิตภัณฑ์จากโปรตีนพืชอื่น ๆ ที่พร้อมถ่ายทอดเทคโนโลยีให้แก่ผู้สนใจ อาทิ M-pro jelly drink ผลิตภัณฑ์เครื่องดื่มเยลลี่โปรตีนสูงเสริมแคลเซียม , ผลิตภัณฑ์ที่ได้จากกระบวนการเอ็กทรูชันความชื้นสูง Fibrous chicken analogue หรือ HMMA และ ผลิตภัณฑ์ที่ได้จากกระบวนการเอ็กทรูชันความชื้นต่ำ minced pork analogue LWMA หรือ TVP ซึ่งผลิตภัณฑ์ที่ได้จากกระบวนการเอ็กทรูชันมีเนื้อสัมผัสเหมือนเนื้อสัตว์มากขึ้น ตอนนี้ทางทีมก็มีการวิจัยพัฒนา food ink สำหรับการขึ้นรูปโดยใช้เครื่องพิมพ์สามมิติอีกด้วย
นายธนินท์รัฐ เมธีวัชรรัตน์ กรรมการ บริษัท บี ไอ จี เนเชอรัล กรีน จำกัด กล่าวว่า แบรนด์ Gin Zhai ผลิตภัณฑ์พืชและผลิตภัณฑ์ทดแทนเนื้อไก่จากโปรตีนพืช เป็นผลิตภัณฑ์ที่พัฒนาภายใต้แนวคิด BCG สู่ความยั่งยืน เชื่อมโยงวัฒนธรรม อาหาร และการท่องเที่ยว โดยใช้เทคโนโลยี นวัตกรรมและความคิดสร้างสรรค์ซึ่ง สวทช. สนับสนุนและถ่ายทอดเทคโนโลยีนวัตกรรมวัตถุดิบทดแทนเนื้อไก่
",ศูนย์เอ็มเทค สวทช. เปิดตัว Ve-Chick (วีชิค) ผลิตภัณฑ์ทดแทนเนื้อไก่จากโปรตีนพืช ดร.จุลเทพ ขจรไชยกูล ผู้อำนวยการศูนย์เทคโนโลยีโลหะและวัสดุแห่งชาติ แถลงเปิดตัว Ve-Chick ตอบรับกระแสอาหารเพื่อสุขภาพ สำหรับผลิตภัณฑ์นี้ได้ถ่ายทอดเทคโนโลยีให้กับเอกชนแล้วรวม 3 ราย รายที่ 1 เป็นโรงงานรับจ้างผลิตผลิตภัณฑ์สำหรับอาหารตามความต้องการของลูกค้า รายที่ 2 บริษัท กรีน สพูนส์ จำกัด รายที่ 3 คือ บริษัท บี ไอ จี เนเชอรัล กรีน จำกัด  นอกจาก Ve-Chick (วีชิค) แล้ว เอ็มเทคยังมีผลิตภัณฑ์จากโปรตีนพืชอื่น ๆ ที่พร้อมถ่ายทอดเทคโนโลยีให้แก่ผู้สนใจ นายธนินท์รัฐ เมธีวัชรรัตน์ กรรมการ บริษัท บี ไอ จี เนเชอรัล กรีน จำกัด กล่าวว่า เป็นผลิตภัณฑ์ที่พัฒนาภายใต้แนวคิด BCG สู่ความยั่งยืน เชื่อมโยงวัฒนธรรม อาหาร และการท่องเที่ยว โดยใช้เทคโนโลยี,
"เม็กซิโกซิตี้หนึ่งในเมืองที่มีประชากรมากที่สุดในโลก และตั้งอยู่ในจุดที่เคยเป็นทะเลสาบใหญ่มาก่อนในสมัยแอซเท็ก นั่นคือทะเลสาบเตซโกโก แต่ตอนนี้เม็กซิโกซิตี้ กำลังนับถอยหลังสู่ Day Zero ซึ่งเป็นวันที่จะไม่มีน้ำใช้อีกต่อไป เพราะการขยายตัวของเมืองที่ใหญ่ขึ้น ประชากรมากขึ้น แต่แหล่งน้ำกลับลดลง
พวกเขาคิดค้นระบบอำนวยความสะดวกในการเก็บน้ำฝนไว้ใช้ในอพาร์ตเมนต์ซึ่งช่วยประหยัดน้ำในกิจกรรมประจำวันได้ ระบบที่ว่าคือ ATL-59 ซึ่งเพิ่งได้รับรางวัลสิ่งประดิษฐ์ยอดเยี่ยมระดับโลก – James Dyson Award เมื่อเร็วๆ นี้
อิวาน อารอน โลเปซ (Iván Aaron López) ในฐานะผู้ประดิษฐ์ร่วมกับ บริเซธ การ์เซีย ดิอาซ (Brizeth Garcia Diaz) แห่งมหาวิทยาลัยปกครองตนเองเมโทรโพลิแทน เกิดแรงบันดาลใจเรื่องนี้ เนื่องจากในช่วงหลายปีที่ผ่านมาเมืองเม็กซิโกซิตี้และประเทศเม็กซิโกประสบปัญหาเกี่ยวกับน้ำหลายประการ
ไม่ว่าภัยแล้งที่รุนแรง การจัดการระบบประปาที่น่ากังขาเรื่องประสิทธิภาพ และการเข้าถึงน้ำที่ไม่เท่าเทียมกัน ในทางตรงกันข้ามเม็กซิโกซิตี้ประสบอุทกภัยครั้งใหญ่ในฤดูฝน ขณะที่จำนวนประชากรที่เพิ่มขึ้นอย่างต่อเนื่อง ทำให้เมืองต้องสร้างที่อยู่อาศัยในแนวดิ่งและต้องการระบบน้ำประปามากขึ้นเรื่อยๆ
พวกเขาตั้งโจทย์ว่าจะประหยัดน้ำและเข้าถึงได้ง่ายสำหรับทุกคนได้อย่างไร รวมถึงเป้าหมายการอยู่ห่างจาก Day Zero คำว่า “ATL” หมายถึงน้ำในภาษาพื้นเมือง ส่วน Nahuatl “59” หมายถึงการเริ่มต้นนับถอยหลังแข่งกับเวลา” การแข่งกับเวลาของพวกเขาไม่ใช่แค่เพื่ออนาคตของเมืองหลวงเม็กซิโก แต่อาจช่วยผู้คนในเมืองใหญ่หลายๆ เมืองได้อีกด้วย
วิธีการเก็บน้ำฝนจะมีอุปกรณ์ 3 อย่าง คือ ถังรองน้ำฝนที่จะติดตั้งไว้นอกอาคารเพื่อรองรับน้ำฝน ระบบเก็บน้ำที่จะใช้กับฝักบัว และถังเก็บน้ำในอาคาร วิธีนี้เก็บน้ำได้ถึง 2 หมื่นลิตรต่อปี หรือเท่ากับประหยัดการใช้น้ำประปาไป 2 หมื่นลิตรไปในตัว โดยถังรองน้ำด้านนอกอาคารจะมีแผ่นกรอง 3 ชั้น ซึ่งสามารถนำน้ำที่เก็บไว้สำหรับการล้างห้องน้ำ รดน้ำต้นไม้ หรือทำความสะอาดสถานที่และรถยนต์ได้
ผู้ใช้สามารถติดตั้งระบบนี้ทั้งบนหน้าต่างและระเบียงอพาร์ตเมนต์ทุกประเภท และสามารถใช้ได้กับระบบประปาเดิมที่มีอยู่ได้ เพราะแค่มีถังรองน้ำและท่อน้ำนำไปใช้ ซึ่งวิธีการนี้จะช่วยประหยัดน้ำและสร้างความเท่าเทียมในการเข้าถึงน้ำสำหรับทุกคน โดยเฉพาะเมืองที่ขาดแคลนน้ำ ซึ่งแม้บ้นเราจะไม่ขาดน้ำ แต่การประหยัดน้ำก็เป็นสิ่งจำเป็น
",เม็กซิโกซิตี้หนึ่งในเมืองที่มีประชากรมากที่สุดในโลก และตั้งอยู่ในจุดที่เคยเป็นทะเลสาบใหญ่มา แต่ตอนนี้เม็กซิโกซิตี้ กำลังนับถอยหลังสู่ Day Zero ซึ่งเป็นวันที่จะไม่มีน้ำ เพราะการขยายตัวของเมืองที่ใหญ่ขึ้น ประชากรมากขึ้น พวกเขาคิดค้นระบบอำนวยความสะดวกในการเก็บน้ำฝน คือ ATL-59 ซึ่งเพิ่งได้รับรางวัลสิ่งประดิษฐ์ยอดเยี่ยมระดับโลก อิวาน อารอน โลเปซ ในฐานะผู้ประดิษฐ์ร่วมกับ บริเซธ การ์เซีย ดิอาซ เกิดแรงบันดาลใจเรื่องนี้ โดยคำว่า “ATL” หมายถึงน้ำในภาษาพื้นเมือง ส่วน Nahuatl “59” หมายถึงการเริ่มต้นนับถอยหลังแข่งกับเวลา” วิธีการเก็บน้ำฝนจะมีอุปกรณ์ 3 อย่าง คือ ถังรองน้ำฝน ใช้กับฝักบัว และถังเก็บน้ำในอาคาร วิธีนี้เก็บน้ำได้ถึง 2 หมื่นลิตรต่อปี ผู้ใช้สามารถติดตั้งระบบนี้ทั้งบนหน้าต่างและระเบียงอพาร์ตเมนต์ทุกประเภท และสามารถใช้ได้กับระบบประปาเดิมที่มีอยู่ได้,
"ครม. อนุมัติแล้ว กำหนดให้ “นกชนหิน” เป็นสัตว์ป่าสงวนลำดับที่ 20 หลังถูกคุกคามอย่างหนัก ปัจจุบันใกล้สูญพันธุ์และเหลืออยู่ในธรรมชาติไม่เกิน 100 ตัว
คณะรัฐมนตรี (ครม.) เมื่อวันที่ 6 ก.ย. เห็นชอบตามมติคณะกรรมการสงวนและคุ้มครองสัตว์ป่า เห็นชอบให้ “นกชนหิน” (Helmeted Hornbill หรือ Rhinoplax vigil) เป็นสัตว์ป่าสงวน ลำดับที่ 20 ของไทย เนื่องจากนกชนิดนี้มีอัตราการขยายพันธุ์น้อย และถูกล่าโดยมนุษย์เพื่อเอาลูกนก เอาโหนกของแม่นกไปค้าขาย
น.ส.ไตรศุลี ไตรสรณกุล รองโฆษกประจำสำนักนายกรัฐมนตรีกล่าวว่า ครม.อนุมัติหลักการร่างพระราชกฤษฎีกากำหนดให้สัตว์ป่าบางชนิดเป็นสัตว์ป่าสงวนเพิ่มเติม ซึ่งได้แก่นกชนหิน (Rhinoplex Vigil) โดยจะเป็นสัตว์ป่าสงวนลำดับที่ 20 ตามที่กระทรวงทรัพยากรธรรมชาติและสิ่งแวดล้อมเสนอ เนื่องจากนกชนหินเป็นสัตว์ป่าหายาก ใกล้สูญพันธุ์ จำเป็นต้องสงวนและอนุรักษ์ไว้อย่างเข้มงวด
ปัจจุบันมีนกชนหินในธรรมชาติเหลืออยู่น้อยมากประมาณไม่เกิน 100 ตัว และมีปัจจัยคุกคามสูง เนื่องจากนกชนหินมีโหนกที่ตันและสวยงามเหมือนลักษณะของงาช้าง ทำให้เป็นที่ต้องการของตลาดค้าสัตว์ป่า ส่งผลให้เกิดการลักลอบล่านกชนหินอย่างมาก จนกระทั่งมีความเสี่ยงต่อการสูญพันธุ์เป็นอย่างยิ่ง ถึงแม้จะกำหนดให้เป็นสัตว์ป่าคุ้มครองลำดับที่ 410 แล้วก็ตาม จึงต้องยกระดับการคุ้มครองให้เป็นสัตว์ป่าสงวน
ทั้งนี้นอกจากเป็นการยกระดับการคุ้มครองทางกฎหมายที่เข้มงวดแล้ว ยังเป็นการสร้างความตระหนักในการอนุรักษ์ให้สอดคล้องกับสถานการณ์การอนุรักษ์สัตว์ป่าที่ใกล้สูญพันธุ์ในระดับนานาชาติ ประกอบกับประเทศไทยได้เข้าร่วมเป็นภาคีอนุสัญญาว่าด้วยการค้าระหว่างประเทศซึ่งชนิดสัตว์ป่าและพืชป่าที่ใกล้สูญพันธุ์ (CITES) ซึ่งมีพันธกรณีที่จะต้องปฏิบัติตามอนุสัญญาที่กำหนดให้ประเทศสมาชิกต้องมีมาตรการในการสงวนและคุ้มครองสัตว์ป่าอย่างเหมาะสม
โดยนกชนหิน เป็นนกเงือก 1ใน 13 ชนิดของไทย มีการกระจายเฉพาะตั้งแต่จังหวัดชุมพรจนถึงจังหวัดนราธิวาส พบเป็นกลุ่มขนาดเล็กในป่าดิบชื้นระดับต่ำ โดยมีกลุ่มประชากรหลักอยู่ในอุทยานแห่งชาติบูโด-สุไหงปาดี เขตรักษาพันธุ์สัตว์ป่าฮาลา-บาลา และเขตรักษาพันธุ์สัตว์ป่าคลองแสง
น.ส.ไตรศุลีกล่าวว่า ตามพระราชบัญญัติสงวนและคุ้มครองสัตว์ป่า พ.ศ. 2562 ได้บัญญัติให้อธิบดีกรมอุทยานแห่งชาติ สัตว์ป่าและพันธุ์พืช โดยความเห็นชอบของคณะกรรมการสงวนและคุ้มครองสัตว์ป่า หากเห็นว่าสัตว์ป่าชนิดใดสมควรกำหนดเป็นสัตว์ป่าสงวนเพิ่มเติมจากที่กำหนดไว้ในท้ายพระราชบัญญัติ สามารถตราเป็นพระราชกฤษฎีกาได้
ซึ่งสัตว์ป่าสงวนท้ายพระราชบัญญัตินี้ ปัจจุบันมี 4 จำพวก 19 ชนิด ดังนี้ สัตว์เลี้ยงลูกด้วยนม ได้แก่ กระซู่ กวางผา กูปรีหรือโคไพร เก้งหม้อ ควายป่า พะยูนหรือหมูน้ำ แมวลายหินอ่อน แรด ละองหรือละมั่ง เลียงผา วาฬบรูด้า วาฬโอมูระ สมเสร็จ และสมัน สัตว์ป่าจำพวกนก ได้แก่ นกกระเรียน นกเจ้าฟ้าหญิงสิรินธร นกแต้วแล้วท้องดำ สัตว์ป่าจำพวกสัตว์เลื้อยคลาน ได้แก่เต่ามะเฟือง และสัตว์ป่าจำพวกปลา ได้แก่ ปลาฉลามวาฬ
",คณะรัฐมนตรี (ครม.) เมื่อวันที่ 6 ก.ย. เห็นชอบตามมติคณะกรรมการสงวนและคุ้มครองสัตว์ป่า  กำหนดให้ “นกชนหิน” เป็นสัตว์ป่าสงวนลำดับที่ 20 เนื่องจากนกชนหินเป็นสัตว์ป่าหายาก ใกล้สูญพันธุ์และเหลืออยู่ในธรรมชาติไม่เกิน 100 ตัว  จำเป็นต้องสงวนและอนุรักษ์ไว้อย่างเข้มงวด นกชนหินมีโหนกที่ตันและสวยงามเหมือนลักษณะของงาช้าง ทำให้เป็นที่ต้องการของตลาดค้าสัตว์ป่า ถึงแม้จะกำหนดให้เป็นสัตว์ป่าคุ้มครองลำดับที่ 410 แล้วก็ตาม จึงต้องยกระดับการคุ้มครองให้เป็นสัตว์ป่าสงวน ทั้งนี้ยังเป็นการสร้างความตระหนักในการอนุรักษ์ให้สอดคล้องกับสถานการณ์การอนุรักษ์สัตว์ป่าที่ใกล้สูญพันธุ์ในระดับนานาชาติ โดยนกชนหิน เป็นนกเงือก 1ใน 13 ชนิดของไทย มีการกระจายเฉพาะตั้งแต่จังหวัดชุมพรจนถึงจังหวัดนราธิวาส,
"ในไทยเราอาจมองว่า “สาเก” เป็นแค่ผลไม้ที่นำมาเชื่อมเป็นขนมหวาน แต่ในหลายๆ ประเทศในแถบหมู่เกาะเขตร้อน มันคืออาหารหลักแบบเดียวกับที่คนไทยกินข้าวเป็นอาหารหลัก เพราะสาเกมีคาร์โบไฮเดรต 27% สามารถกินแทนแป้งได้ และทำให้มันมีชื่อว่า Breadfruit หรือ “ผลขนมปัง” ซึ่งสามารถปลูกในสภาพอากาศที่โลกร้อนขึ้นและเริ่มมีปัญหาความไม่มั่นคงด้านอาหาร
งานวิจัยล่าสุดที่เผยแพร่ในเดือน ส.ค.ใน PLOS Climate ระบุว่า จำนวนผู้คนที่เผชิญกับวิกฤตอาหารทั่วโลกกำลังเพิ่มขึ้น รุนแรงขึ้นจากโควิด-19 ความขัดแย้ง และการเปลี่ยนแปลงสภาพภูมิอากาศ ผลผลิตพืชผลที่สำคัญคาดว่าจะลดลงในพื้นที่ละติจูดต่ำ ทำให้ระบบอาหารเขตร้อนและกึ่งเขตร้อนอ่อนแอเป็นพิเศษ
แต่ก็มีทางออกอยู่ นั่นคือการเพิ่มการเพาะปลูกสาเก (Artocarpus altilis) ซึ่งเป็นสายพันธุ์พืชที่ถูกละเลยมาตลอดและใช้งานน้อยเกินไป ทั้งๆ ที่มันมีศักยภาพที่จะเพิ่มความยืดหยุ่นให้กับมนุษยชาติในการต้านทานสภาพอากาศที่แปรปรวนและความยั่งยืนโดยรวมของระบบการเกษตรละติจูดต่ำ นั่นคือแถบเขตร้อน
นักวิจัย ได้สร้างสถานการณ์จำลองภายใต้สถานการณ์ที่มีการปล่อยมลพิษสูง เพื่อดูว่าพื้นที่ไหนจะสามารถปลูกสาเกได้มากขึ้นบ้าง และโดยบังเอิญได้เห็นถึงโอกาสในการขยายการเพาะปลูกสาเกได้สำเร็จในทศวรรษหน้าในแอฟริกาตอนใต้ของทะเลทรายซาฮาราซึ่งเกิดความไม่มั่นคงทางอาหารสูง
“ในขณะที่เราใช้กลยุทธ์เพื่อปรับให้เข้ากับการเปลี่ยนแปลงสภาพภูมิอากาศ สาเกควรได้รับการพิจารณาในแนวทางการปรับตัวด้านความมั่นคงด้านอาหาร” แดเนียล ฮอร์ตัน นักวิทยาศาสตร์ด้านสภาพอากาศ ผู้เขียนการศึกษาและผู้ช่วยศาสตราจารย์จากมหาวิทยาลัยนอร์ธเวสเทิร์น สหรัฐอเมริกา กล่าว
“สาเกเป็นผลไม้ที่ถูกละเลยและใช้งานน้อยเกินไป ซึ่งค่อนข้างจะยืดหยุ่นได้ในการคาดการณ์การเปลี่ยนแปลงสภาพภูมิอากาศของเรา” ฮอร์ตันกล่าว “นี่เป็นข่าวดีเพราะว่าอาหารหลักอื่นๆ ที่เราพึ่งพาไม่ยืดหยุ่นมากนัก ในสภาพอากาศที่ร้อนจัด พืชผลหลักบางชนิดต้องต่อสู้ดิ้นรนและให้ผลผลิตลดลง”
บ้านเราอาจคิดว่าสาเกเป็นแค่ผลไม้ที่นำมาเชื่อมเป็นขนมหวาน แต่ในหลายๆ ประเทศในแถบหมู่เกาะเขตร้อน มันคืออาหารหลักแบบเดียวกับที่คนไทยกินข้าวเป็นอาหารหลัก เพราะสาเกมีคาร์โบไฮเดรต 27% สามารถกินแทนแป้งได้ และทำให้มันมีชื่อในภาษาอังกฤษว่า Breadfruit หรือ “ผลขนมปัง” นั่นเอง
",ในไทย “สาเก” เป็นแค่ผลไม้ที่นำมาเชื่อมเป็นขนมหวาน แต่ในหลายๆ ประเทศในแถบหมู่เกาะเขตร้อน มันคืออาหารหลักแบบเดียวกับข้าว เพราะมีคาร์โบไฮเดรต 27% และทำให้มันมีชื่อว่า “ผลขนมปัง” สามารถปลูกในสภาพอากาศที่โลกร้อนขึ้น งานวิจัยล่าสุด ระบุว่า จำนวนผู้คนที่เผชิญกับวิกฤตอาหารทั่วโลกกำลังเพิ่มขึ้น แต่ก็มีทางออกอยู่ นั่นคือการเพิ่มการเพาะปลูกสาเก นักวิจัย ได้สร้างสถานการณ์จำลองภายใต้สถานการณ์ที่มีการปล่อยมลพิษสูง บังเอิญได้เห็นถึงโอกาสในการขยายการเพาะปลูกสาเกได้สำเร็จได้สำเร็จในทศวรรษหน้าในแอฟริกาตอนใต้ของทะเลทรายซาฮาราซึ่งเกิดความไม่มั่นคงทางอาหารสูง,
"สำนักข่าวซินหัวรายงานจากเมืองหนานชาง มณฑลเจียงซี ประเทศจีน เมื่อวันที่ 26 ส.ค. ที่ผ่านมาว่า เกาะลั่วซิงตุนสถานที่สำคัญทางประวัติศาสตร์ในมณฑลเจียงซีทางตะวันออกของจีนปรากฏขึ้นมาจากทะเลสาบโผหยาง ซึ่งเป็นทะเลสาบน้ำจืดขนาดใหญ่ที่สุดของประเทศ เนื่องจากระดับน้ำในทะเลสาบลดลงจากภัยแล้งครั้งรุนแรงจากบันทึกสถิติตั้งแต่ปี 1951 หรือในรอบ 71 ปี
หน่วยงานท้องถิ่นในมณฑลเจียงซี ระบุว่า ภัยแล้งอย่างต่อเนื่องทำให้ระดับน้ำในทะเลสาบโผหยางลดลงร้อยละ 75 ทำให้เห็นสิ่งปลูกสร้างโบราณบางส่วนบนเกาะลั่วซิงตุน ซึ่งถูกสร้างขึ้นในยุคห้าราชวงศ์ (ปี 907-960) ทะเลสาบแห่งนี้เป็นเขตอนุรักษ์ทางธรรมชาติซึ่งเป็นที่อยู่ของนกอพยพกว่า 300 สายพันธุ์ รวมถึงนกกระเรียนไซบีเรียที่ใกล้สูญพันธุ์อย่างยิ่ง
ตามรายงานของ Global Times ระบุว่า ในภูมิภาคต่างๆ ทั่วประเทศจีนมีอุณหภูมิเกิน 40 องศาเซลเซียส โดยเฉพาะบริเวณทะเลสาบโผหยางซึ่งมีแม่น้ำหลายสายไหลรวมลงมาที่นี่ซึ่งเกาะแห่งนี้มีอายุนับพันปี แต่ระดับน้ำลดต่ำลงเรื่อยๆ เมื่อเวลาผ่านไป เช่นเดียวกับเขื่อนในแม่น้ำแยงซี ซึ่งแน่นอนว่าได้ส่งผลกระทบเป็นลูกโซ่นั่นคือต่อการผลิตภาคการเกษตร การผลิตกระแสไฟฟ้าจากเขื่อน เช่น เขื่อนไฟฟ้าพลังน้ำที่มณฑลเสฉวนผลิตไฟฟ้าพลังน้ำรายวันลดลงประมาณ 51%
สถานการณ์ภัยแล้งได้คุกคามในหลายภูมิภาคของโลกและยังเกิดคู่ขนานกับสถานการณ์อุทกภัยด้วยอย่างเช่นก่อนหน้านี้เกิดน้ำท่วมใหญ่ที่กรุงโซล ประเทศเกาหลีใต้ ในขณะที่ซีกโลกเหนือกำลังเจอกับภัยแล้งที่รุนแรงที่สุด ตั้งแต่ยุโรป, ตะวันออกกลาง, สหรัฐไปจนถึงจีน ล่าสุดสำนักข่าวรอยเตอร์รายงานว่า แม่น้ำดานูบซึ่งไหลผ่าน 10 ประเทศในยุโรประดับน้ำต่ำสุดในรอบเกือบศตวรรษ จนทำให้มองเห็นซากเรือหลายสิบลำสมัยสงครามโลกครั้งที่ 2 โผล่ขึ้นมา
ขณะที่แม่น้ำ Paluxy ซึ่งไหลผ่าน Dinosaur Valley State Park ในเท็กซัส สหรัฐก็หดตัวลงเนื่องจากสภาพภัยแล้งที่รุนแรงจนเผยให้เห็นรอยเท้าไดโนเสาร์ที่มองไม่เคยเห็นมาก่อนหน้านี้
",สำนักข่าวซินหัวรายงานจากเมืองหนานชาง มณฑลเจียงซี ประเทศจีน เมื่อวันที่ 26 ส.ค. ที่ผ่านมาว่า เกาะลั่วซิงตุนสถานที่สำคัญทางประวัติศาสตร์ในมณฑลเจียงซีทางตะวันออกของจีนปรากฏขึ้นมาจากทะเลสาบโผหยาง หน่วยงานท้องถิ่นในมณฑลเจียงซี ระบุว่า ภัยแล้งอย่างต่อเนื่องทำให้ระดับน้ำในทะเลสาบโผหยางลดลงร้อยละ 75 ทำให้เห็นสิ่งปลูกสร้างโบราณบางส่วนบนเกาะลั่วซิงตุน ซึ่งเป็นที่อยู่ของนกอพยพกว่า 300 สายพันธุ์ สถานการณ์ภัยแล้งได้คุกคามในหลายภูมิภาคของโลกและยังเกิดคู่ขนานกับสถานการณ์อุทกภัยด้วยอย่างเช่น ในขณะที่ซีกโลกเหนือกำลังเจอกับภัยแล้งที่รุนแรงที่สุด ล่าสุดสำนักข่าวรอยเตอร์รายงานว่า แม่น้ำดานูบซึ่งไหลผ่าน 10 ประเทศในยุโรประดับน้ำต่ำสุดในรอบเกือบศตวรรษ จนทำให้มองเห็นซากเรือหลายสิบลำสมัยสงครามโลกครั้งที่ 2 โผล่ขึ้นมา ขณะที่แม่น้ำ Paluxy ก็หดตัวลงเนื่องจากสภาพภัยแล้งที่รุนแรงจนเผยให้เห็นรอยเท้าไดโนเสาร์ที่มองไม่เคยเห็นมาก่อนหน้านี้,
"Climatarian diet หรือ “อาหารสภาพภูมิอากาศ” เป็นอาหารที่เน้นการลดรอยเท้าคาร์บอน คำนี้ปรากฏขึ้นครั้งแรกในช่วงกลางปี 2010 ต่อมา The New York Times ได้รวมคำศัพท์ใหม่ที่เกี่ยวข้องกับอาหารในปี 2015 และนิยามมันให้ชัดขึ้นว่าเป็น “อาหารที่มีเป้าหมายหลักในการแก้ไขการเปลี่ยนแปลงสภาพภูมิอากาศ”
อาหารที่เน้นสภาพภูมิอากาศไม่เกี่ยวข้องกับกฎเกณฑ์ที่เข้มงวดมาก แต่เน้นการใส่ใจในการผลิตอาหาร เช่น ที่มาของอาหาร และที่ที่อาหารไป หลักการหลักเน้นที่การกินในท้องถิ่น ลดการบริโภคเนื้อสัตว์หรือเลือกเนื้อสัตว์ที่มีผลกระทบต่ำ และกำจัดเศษอาหารหากเป็นไปได้
หากคุณคิดจะเป็นนักกินแบบ Climatarian diet แนวทางหลักๆ ก็เช่น กินอาหารที่ใช้ที่ดินอย่างมีประสิทธิภา เพราะการใช้ที่ดินเพื่อการเกษตรแบบอุตสาหกรรมจะปลดปล่อยก๊าซมีเทนและคาร์บอนเป็นจำนวนมาก นอกจากนั้นยังไม่กินเนื้อที่เลี้ยงแบบอุตสาหกรรม เพราะปล่อยมีเทนมหาศาล เน้นกินพืชผลที่ทนแล้งและลดเศษอาหาร
กลุ่มนี้จริงจังกันมาก ในปี 2016 กลุ่มรณรงค์เรื่องสภาพภูมิอากาศของออสเตรเลีย Less Meat Less Heat ได้เปิดตัวแคมเปญคราวด์ฟันดิ้งเพื่อพัฒนาแอปที่จะช่วยให้ผู้บริโภคกินได้ง่ายขึ้นในแบบที่ใส่ใจต่อสิ่งแวดล้อม แอปเปิดตัวในเดือน พ.ย. 2016 และมีวัตถุประสงค์เพื่อสนับสนุนให้ผู้ใช้ลดปริมาณการปล่อยคาร์บอนจากอาหารให้เหลือคาร์บอนน้อยกว่า 80 กิโลกรัมต่อเดือน
ออสเตรเลียเป็นประเทศมีอุตสาหกรรมเนื้อวัวและเนื้อแกะมากอันดับต้นๆ ของโลก แต่กลุ่มเหล่านี้ชี้ว่า การบริโภคอาหารของพวกเขาจะเป็นอันตรายต่อสิ่งแวดล้อมน้อยลงหากหลีกเลี่ยงการกินเนื้อวัวและเนื้อแกะ
จากการศึกษาในปี 2014 พบว่า “เนื้อวัวใช้ดินมากกว่า 28 เท่า ใช้น้ำมากกว่า 11 เท่า และปล่อยก๊าซเรือนกระจกมากกว่าการผลิตเนื้อหมู สัตว์ปีก ผลิตภัณฑ์จากนม หรือไข่ถึง 5 เท่า”
รายงานมีการคำนวณว่าคาร์บอนฟุตพริ้นท์ของเนื้อวัวมีมากกว่าคาร์บอนไดออกไซด์เทียบเท่า 20,000 กรัมต่อกิโลกรัม ในขณะที่ปลามีคาร์บอนฟุตพริ้นท์เพียง 4,500 กรัม และเนื้อสัตว์ปีกประมาณ 4,000 กรัม ถั่วและผลไม้แห้งมีคาร์บอนไดออกไซด์เทียบเท่า 2,000 กรัมต่อกิโลกรัม ในขณะที่ผักและผลไม้ตามฤดูกาลใช้น้อยกว่า 1,000 กรัม
",Climatarian diet หรือ “อาหารสภาพภูมิอากาศ” เป็นอาหารที่เน้นการลดรอยเท้าคาร์บอน ปรากฏขึ้นครั้งแรกในช่วงกลางปี 2010 และในปี 2015 นิยามให้ชัดขึ้นว่าเป็น “อาหารที่มีเป้าหมายหลักในการแก้ไขการเปลี่ยนแปลงสภาพภูมิอากาศ” เน้นการใส่ใจในการผลิตอาหาร  แนวทางหลักๆ ก็เช่น กินอาหารที่ใช้ที่ดินอย่างมีประสิทธิภาพ นอกจากนั้นยังไม่กินเนื้อที่เลี้ยงแบบอุตสาหกรรม เน้นกินพืชผลที่ทนแล้งและลดเศษอาหาร กลุ่มนี้จริงจังกันมาก ในปี 2016 Less Meat Less Heat ได้เปิดตัวแคมเปญคราวด์ฟันดิ้งเพื่อพัฒนาแอปที่จะช่วยให้ผู้บริโภคกินได้ง่ายขึ้น มีวัตถุประสงค์เพื่อสนับสนุนให้ผู้ใช้ลดปริมาณการปล่อยคาร์บอนจากอาหารให้เหลือคาร์บอนน้อยกว่า 80 กิโลกรัมต่อเดือน,
"รายงานล่าสุดจาก  Changing Markets Foundation ชี้ว่า สัตว์หลายชนิด เช่น วาฬ เพนกวิน แมวน้ำ และปลาหมึก ต่างก็อาศัย “เคย” เป็นแหล่งอาหารที่สำคัญ (ไม่ใช่แค่นำมาทำกะปิสำหรับมนุษย์เท่านั้น) แต่การศึกษาจำนวนมากได้แสดงให้เห็นว่าการจับเคยอย่างเป็นล่ำเป็นสันเพื่ออุตสาหกรรมอิงทุนนิยม กำลังทำให้เกิดภัยคุกคามต่อเคยและสัตว์กินเนื้อเป็นอาหารเพิ่มขึ้น ซึ่งรวมถึงจากการเปลี่ยนแปลงสภาพภูมิอากาศ
การตรวจสอบพบว่าบริษัทต่างๆ ที่มีความต้องการผลิตภัณฑ์จากเคย และจำหน่ายผลิตภัณฑ์เสริมอาหารเพื่อสุขภาพที่มีส่วนผสมหลักจากเคย และอาหารสำหรับการเพาะเลี้ยงสัตว์น้ำจากเคย พบว่ากว่า 68% ของผู้ค้าปลีกรายใหญ่ทั่วโลก 50 แห่งขายผลิตภัณฑ์เสริมอาหารเพื่อสุขภาพจากเคย 
นอกจากนี้ยังมีการใช้เคยในการเพาะเลี้ยงสัตว์น้ำ โดยเน้นที่การขายปลาแซลมอนที่เลี้ยงในยุโรป แม้จะขาดความโปร่งใสเฉพาะถิ่นเกี่ยวกับที่มาของอาหารสัตว์น้ำ รายงานสามารถยืนยันได้ว่าซูเปอร์มาร์เก็ตทั้ง 16 แห่งที่ทำการตรวจสอบขายปลาแซลมอนที่เลี้ยงด้วยเคย นอกจากนี้ ไม่พบบริษัทใดในห่วงโซ่อุปทานอาหารสัตว์น้ำที่มีนโยบายที่จะยกเว้นการใช้เคย
รายงานยังเผยให้เห็นถึงกลวิธีของอุตสาหกรรมจับเคย ในการแปลงภาพลักษณ์ว่าการล่าเคยเป็นมิตรกับสิ่งแวดล้อม  ซึ่งรวมถึงการทำการตลาดให้เคยเป็นผลิตภัณฑ์ระดับพรีเมียมที่ยั่งยืนผ่านการใช้ฉลากการขายเชิงนิเวศ ทั้งๆ ที่เคยสามารถชี้เป็นชี้ตายชะตากรรมของโลกได้
รายงานระบุว่า “มนุษย์ยังต้องพึ่งพาเคยในการอยู่รอด ฝูงเคยทำหน้าที่เป็นแหล่งกักเก็บคาร์บอนที่สำคัญ โดยกินสาหร่ายที่จับคาร์บอนใกล้ผิวน้ำ จากนั้นว่ายน้ำไปยังระดับความลึกที่ต่ำกว่าและทิ้งของเสียที่เก็บคาร์บอนลงที่ด้านล่างของมหาสมุทรในรูปแบบสายพานลำเลียงขนาดยักษ์ เคยสามารถกำจัดคาร์บอนได้มากถึง 23 ล้านตันจากชั้นบรรยากาศของโลกในแต่ละปี เทียบเท่ากับการปล่อยก๊าซเรือนกระจกจากรถยนต์ 35 ล้านคัน”
ไม่เพียงเท่านั้น พวกมันยังรวมตัวกันเป็นจำนวนมากจนมีส่วนร่วมในการเคลื่อนตัวของคาร์บอนในมหาสมุทรอย่างมีนัยสำคัญ มีอิทธิพลอย่างมากต่อระดับคาร์บอน และด้วยเหตุนี้พวกมันจึงความสามารถในการบรรเทาการเปลี่ยนแปลงสภาพภูมิอากาศ
ทั้งนี้ มหาสมุทรครอบคลุมพื้นที่สองในสามของโลกเราและมีบทบาทสำคัญในการค้ำจุนชีวิตบนโลก อย่างไรก็ตาม การจับปลามากเกินไป มลภาวะ ความต้องการทรัพยากรธรรมชาติที่เพิ่มขึ้น และการเปลี่ยนแปลงสภาพภูมิอากาศทำให้ระบบนิเวศของมหาสมุทรอยู่ภายใต้ความเครียดที่รุนแรง 
องค์การอาหารและการเกษตรแห่งสหประชาชาติ (FAO) ประมาณการว่ากว่า 90% ของปริมาณจำนวนปลาทั่วโลกมีทั้งที่มาการประมงเกินขนาด (33.1%) หรือทำการประมงจนถึงเกือบเกินระดับที่ยั่งยืนสูงสุด (59.9%) การจับปลามากเกินไปและชนิดพันธุ์อื่นๆ มากเกินไปเป็นภัยคุกคามต่อความหลากหลายทางชีวภาพ ต่อความยั่งยืนในระยะยาวของการประมง และต่อผู้คนที่พึ่งพาอาศัยและการดำรงชีวิต
แม้จะมีแนวโน้มเหล่านี้ การบริโภคอาหารทะเลทั่วโลกเพิ่มขึ้นสองเท่าในช่วง 50 ปีที่ผ่านมา และประมาณครึ่งหนึ่งของการบริโภคปลาทั่วโลกในปัจจุบันมาจากการเพาะเลี้ยงสัตว์น้ำ ผู้สนับสนุนอุตสาหกรรมนี้อ้างว่าการเพาะเลี้ยงสัตว์น้ำมีศักยภาพที่จะให้โปรตีนที่ดีต่อสุขภาพและราคาไม่แพง 
อย่างไรก็ตาม อุตสาหกรรมนี้ล้มเหลวในการปฏิบัติตามคำมั่นสัญญานี้ เนื่องจากการพึ่งพาปลาที่จับได้ตามธรรมชาติอย่างต่อเนื่อง เกือบหนึ่งในห้าของการจับทั้งหมดของโลกถูกแปรรูปเป็นปลาป่นและน้ำมันปลาเพื่อเลี้ยงปลาในฟาร์ม  
",รายงานล่าสุดจาก  Changing Markets Foundation ชี้ว่า สัตว์หลายชนิด ต่างก็อาศัย “เคย” เป็นแหล่งอาหารที่สำคัญ แสดงให้เห็นว่าการจับเคยอย่างเป็นล่ำเป็นสัน กำลังทำให้เกิดภัยคุกคามต่อเคยและสัตว์กินเนื้อ การตรวจสอบพบว่าบริษัทต่างๆ พบว่ากว่า 68% ของผู้ค้าปลีกรายใหญ่ทั่วโลก 50 แห่งขายผลิตภัณฑ์เสริมอาหารเพื่อสุขภาพจากเคย นอกจากนี้ยังมีการใช้เคยในการเพาะเลี้ยงสัตว์น้ำ โดยเน้นที่การขายปลาแซลมอนที่เลี้ยงใน รายงานระบุว่า ฝูงเคยทำหน้าที่เป็นแหล่งกักเก็บคาร์บอนที่สำคัญ สามารถกำจัดคาร์บอนได้มากถึง 23 ล้านตันจากชั้นบรรยากาศของโลกในแต่ละปี,
"นักวิทยาศาสตร์ของมหาวิทยาลัยเยล ในสหรัฐอเมริกาเผยว่า ‘คุณนายตื่นสาย’  (Portulaca oleracea) หรือที่เรียกกันทั่วไปว่า purslane มีกลไกบูรณาการวิถีการเผาผลาญที่แตกต่างกันสองวิธีเพื่อสร้างการสังเคราะห์ด้วยแสงแบบใหม่ที่ช่วยให้วัชพืชสามารถทนต่อความแห้งแล้งได้ในขณะที่ยังคงให้ผลผลิตสูง 
รายงานในวารสาร Science Advances ล่าสุดผยว่า ‘คุณนายตื่นสาย’  ได้พัฒนากลไกที่แตกต่างกันอย่างอิสระเพื่อปรับปรุงการสังเคราะห์ด้วยแสง ซึ่งเป็นกระบวนการที่พืชสีเขียวใช้แสงแดดเพื่อสังเคราะห์สารอาหารจากคาร์บอนไดออกไซด์และน้ำ 
ตัวอย่างเช่น ข้าวโพดและอ้อยมีวิวัฒนาการที่เรียกว่าการสังเคราะห์ด้วยแสง C4 ซึ่งช่วยให้พืชยังคงผลิตผลได้ภายใต้อุณหภูมิสูง พืชอมน้ำ เช่น cacti และ agaves มีอีกประเภทหนึ่งที่เรียกว่าการสังเคราะห์ด้วยแสง CAM ซึ่งช่วยให้พวกมันอยู่รอดในทะเลทรายและพื้นที่อื่นๆ ที่มีน้ำน้อย ทั้ง C4 และ CAM ทำหน้าที่ต่างกัน แต่คัดเลือกเส้นทางชีวเคมีเดียวกันเพื่อทำหน้าที่เป็น “ส่วนเสริม” สำหรับการสังเคราะห์ด้วยแสงเป็นประจำ
แต่สิ่งที่ทำให้ ‘คุณนายตื่นสาย’ กลายเป็นวัชพืชที่มีความพิเศษก็คือ มันมีการปรับตัวเชิงวิวัฒนาการทั้งสองแบบนี้ ซึ่งช่วยให้มันมีทั้งผลผลิตสูงและทนแล้งได้มาก ซึ่งเป็นส่วนผสมที่ไม่น่าจะเป็นไปได้สำหรับพืช นักวิทยาศาสตร์ส่วนใหญ่เชื่อว่า C4 และ CAM ทำงานอย่างอิสระภายในใบของคุณนายตื่นสาย 
การค้นพบนี้ อาจทำไปสู่การทำงานเชิงวิศวกรรมพันธุกรรม เพื่อทำให้พืช เช่น ข้าวโพด มีความทนแล้งได้เหมือนคุณนายตื่นสาย แต่ยังมีงานอีกมากที่ต้องทำก่อนที่จะกลายเป็นความจริง อย่างไรก็ตาม นี่คือจุดเริ่มต้นที่ดี ที่จะช่วยให้เราปรับตัวกับสภาพแวดล้อมใหม่ได้ คือสภาพที่โลกจะแล้งมากขึ้นเพราะภาวะโลกร้อน
",นักวิทยาศาสตร์ของมหาวิทยาลัยเยล ในสหรัฐอเมริกาเผยว่า ‘คุณนายตื่นสาย’ มีกลไกบูรณาการวิถีการเผาผลาญที่แตกต่างกันสองวิธี เพื่อปรับปรุงการสังเคราะห์ด้วยแสง ซึ่งช่วยให้มันมีทั้งผลผลิตสูงและทนแล้งได้มาก นักวิทยาศาสตร์ส่วนใหญ่เชื่อว่า C4 และ CAM ทำงานอย่างอิสระภายในใบของคุณนายตื่นสาย การค้นพบนี้ อาจทำไปสู่การทำงานเชิงวิศวกรรมพันธุกรรม เพื่อทำให้พืชมีความทนแล้งได้,
"รัฐมนตรีสิ่งแวดล้อมเชื่อมั่นหน่วยงานภาครัฐและเอกชนมีความพร้อมที่จะพาประเทศไทยก้าวไปสู่สถานะ Carbon Neutrality เพื่อลูกหลานในอนาคต โดยขณะนี้ได้มีการผลักดันออก พ.ร.บ.การเปลี่ยนแปลงสภาพภูมิอากาศ
นายวราวุธ ศิลปอาชา รมว.ทรัพยากรธรรมชาติและสิ่งแวดล้อม (ทส.) กล่าวบรรยายพิเศษ หัวข้อ “จากนโยบายสู่ความสำเร็จด้านการเปลี่ยนแปลงสภาพภูมิอากาศ Climate Actions and Achievement: From Policies to Implementation” ในการประชุมภาคีการขับเคลื่อนการปฏิบัติงานด้านการเปลี่ยนแปลงสภาพภูมิอากาศของไทย (Thailand Climate Action Conference หรือ TCAC) ณ ศูนย์การค้าสยามพารากอน เมื่อวันที่ 6 ส.ค. ที่ผ่านมา
นายวราวุธ กล่าวว่า จากปัญหา Climate Change ประเทศไทยจะต้องบรรลุเป้าหมายความเป็นกลางทางคาร์บอน ภายในปี 2050 และบรรลุเป้าหมายการปล่อยก๊าซเรือนกระจกสุทธิเป็นศูนย์ ภายในปี 2065 หรือการทำให้อุณหภูมิโลกลดลง 1.5 องศาเซลเซียส สำหรับกระทรวงทรัพย์ มีความตั้งใจอย่างยิ่งที่จะผลักดันนโยบายต่าง ๆ เพื่อบรรลุเป้าหมายตามกรอบอนุสัญญาฯ และความตกลงปารีส ที่ไทยได้ประกาศไว้ในการประชุม COP26 ณ เมืองกลาสโกว์ สหราชอาณาจักร
นายวราวุธ กล่าวว่า ปัจจุบันการเกษตรสมัยใหม่มีการนำเทคโนโลยีเข้ามาใช้ผสมผสานกับภูมิปัญญาชาวบ้าน หรือที่ตนเรียกว่า “Agri-Tech with Roots” ที่นำเทคโนโลยีใหม่ ๆ มาใช้ ร่วมกับองค์ความรู้ปราชญ์ชาวบ้าน มีการใช้ระบบเกษตรอินทรีย์ ทำให้ผลผลิตมีราคาสูง และส่งผลกระทบต่อสิ่งแวดล้อมน้อยลง
นอกจากนี้ ยังมีแนวคิดการทำนาเพื่อการพัฒนาที่ยั่งยืนจากโครงการ Thai Rice NAMA (ไทย ไรซ์ นามา) โครงการความร่วมมือระหว่างเยอรมนี และไทย ที่ได้เข้ามาช่วยพี่น้องชาวนาแก้ปัญหาโลกร้อน และช่วยส่งเสริมให้ผลิตข้าวได้มีประสิทธิภาพมากขึ้น โดยการใช้เทคโนโลยี และเทคนิคการปลูกข้าวแบบใช้น้ำน้อย ทำให้สามารถ เพิ่มผลผลิตข้าว เพิ่มคุณภาพข้าว เพิ่มรายได้ ลดต้นทุนการผลิต ลดการใช้น้ำ และลดการปล่อยก๊าซเรือนกระจก
นายวราวุธ ศิลปอาชา รมว.ทรัพยากรธรรมชาติและสิ่งแวดล้อม (ทส.)นายวราวุธ ศิลปอาชา รมว.ทรัพยากรธรรมชาติและสิ่งแวดล้อม (ทส.)
นายวราวุธ ยังกล่าวทิ้งท้ายว่า “แผนนโยบายของกระทรวงฯ เป็นแผนงานที่ส่งต่อให้หน่วยงานทั่วประเทศ นำไปลงมือปฏิบัติได้จริง ซึ่งหลาย ๆ นโยบายของเรา ลงมือทำจนสำเร็จแล้ว แต่เพิ่งนำมาบอกก็มี เราทำแล้วค่อยเอามาพูด ทั้งนี้เรายังมีภารกิจสำคัญที่ต้องผลักดันให้สำเร็จอย่าง พ.ร.บ. การเปลี่ยนแปลงสภาพภูมิอากาศ พ.ศ. …. ที่ไทยต้องปรับเปลี่ยนให้สอดคล้องกับสถานการณ์ปัจจุบัน ข้อกฎหมายต่าง ๆ ต้องไม่ทับซ้อนกัน
“ผมเชื่อมั่นเป็นอย่างยิ่งว่า ประเทศไทยมีศักยภาพมากพอ หน่วยงานทั้งรัฐและเอกชนมีความพร้อม และคนไทยทุกคนก็พร้อมแล้ว ที่จะพาประเทศไทยก้าวไปสู่สถานะ Carbon Neutrality เพื่อลูกหลานของเราในอนาคต” นายวราวุธระบุ
",รัฐมนตรีสิ่งแวดล้อมเชื่อมั่นหน่วยงานภาครัฐและเอกชนมีความพร้อมที่จะพาประเทศไทยก้าวไปสู่สถานะ Carbon Neutrality นายวราวุธ กล่าวว่า จากปัญหา Climate Change ประเทศไทยจะต้องบรรลุเป้าหมายความเป็นกลางทางคาร์บอน ภายในปี 2050 และบรรลุเป้าหมายการปล่อยก๊าซเรือนกระจกสุทธิเป็นศูนย์ ภายในปี 2065 ปัจจุบันการเกษตรสมัยใหม่มีการนำเทคโนโลยีเข้ามาใช้ผสมผสานกับภูมิปัญญาชาวบ้าน ที่นำเทคโนโลยีใหม่ ๆ มาใช้ ร่วมกับองค์ความรู้ปราชญ์ชาวบ้าน มีการใช้ระบบเกษตรอินทรีย์ ทำให้ผลผลิตมีราคาสูง และส่งผลกระทบต่อสิ่งแวดล้อมน้อยลง นอกจากนี้ ยังมีโครงการความร่วมมือระหว่างเยอรมนี และไทย ที่ได้เข้ามาช่วยพี่น้องชาวนาแก้ปัญหาโลกร้อน ,
"หากใครไปญี่ปุ่นบ่อยๆ หรือเคยอาศัยอยู่ที่นั่นคงจะเคยเห็นสุขภัณฑ์แบบไฮบริดที่ด้านบนไม่ได้เป็นฝาปิดชักโครกธรรมดาๆ แต่เป็นซิ้งค์หรืออ่างล้างมือที่มีก๊อกน้ำพร้อมสรรพ และเมื่อล้างมือแล้วน้ำจะไหลลงสู่ช่องเก็บน้ำของชักโครกด้านล่างเพื่อรอสำหรับการใช้งานชำระล้างการถ่ายหนักและเบาต่อไป
นี่เป็นเทคโนโลยีที่ญี่ปุ่นใช้กันมานับสิบปีแล้วในการรับรู้ของคนต่างชาติ แต่เอาจริงๆ ญี่ปุ่นใช้มันมาตั้งแต่หลังสงครามโลกครั้งที่ 2 ข้อมูลจากเว็บไซต์ตรวจสอบห้องน้ำ Toilet Found! ตั้งข้อสังเกตว่าระบบชักโครกได้รับความนิยมในญี่ปุ่นหลังสงครามโลกครั้งที่ 2 เพราะอสังหาริมทรัพย์มีราคาสูง 
สุขภัณฑ์แบบนี้จึงมีไว้สำหรับห้องน้ำขนาดเล็กและห้องนั่งเล่น นอกจากข้อจำกัดด้านพื้นที่แล้ว ระบบยังช่วยประหยัดและนำน้ำกลับมาใช้ใหม่ได้ และไม่ต้องใช้เครื่องทำความร้อนในการอุ่นน้ำ ซึ่งอาจช่วยลดค่าสาธารณูปโภคได้อีกด้วย แต่แน่นอนว่ามันทำให้ต้องใช้น้ำเย็นๆ (เหมือนกับบ้านญี่ปุ่นที่ค่อนข้างเย็น) 
ถ้ามันยังประหยัดน้ำไม่พอ ก๊อกในญี่ปุ่นปรับระดับการใช้น้ำให้น้อยลงมาโดยตลอด มีช่วงหนึ่งใช้น้ำใช้เพียง 0.47 ลิตรต่อการล้างมือ 1 ครั้ง ซึ่งช่วยประหยัดน้ำประปาได้ประมาณ 84% เมื่อเทียบกับปี 1960 วิธีการก็คือการใช้ฟองอากาศเพื่อลดปริมาณน้ำ ซึ่งในเวลานี้เป็นระบบก๊อกที่ใช้กันทั่วโลกด้วย 
สุขภัณฑ์แบบไฮบริดนี้มีราคาไม่แพงไปกว่า 100 ดอลลาร์ แต่ญี่ปุ่นไม่หยุดแค่นั้น ยังมีสุขภัณฑ์ที่ไฮเทคมากๆ ในแง่ “การบริการ” ผู้ใช้และการประหยัดน้ำ เช่น Neorest ของบริษัท Toto มีฟังก์ชั่นล้างคู่ที่จะใช้เพียง 0.8 แกลลอนต่อการกดหนึ่งครั้ง หากมีคนใช้ในการปัสสาวะ
สำหรับโถสุขภัณฑ์คู่ Neorest 750H มีราคาสูงถึง 10,400 ดอลลาร์ แต่จากการศึกษาของ Toto พบว่าผู้หญิงญี่ปุ่นกดชักโครก 2.3 ครั้งในการเข้าห้องน้ำแต่ละครั้ง ซึ่งในระยะยาวมันน่าจะคุ้มในแง่ของการประหยัดในครัวเรือนและในระดับประเทศ เพราะในญี่ปุ่น ห้องสุขาใช้น้ำประปามากที่สุดที่บ้าน คิดเป็น 28%
",สุขภัณฑ์แบบไฮบริดที่ด้านบนไม่ได้เป็นฝาปิด แต่เป็นซิ้งค์หรืออ่างล้างมือที่มีก๊อกน้ำพร้อมสรรพ เมื่อล้างมือแล้วน้ำจะไหลลงสู่ช่องเก็บน้ำของชักโครกด้านล่างเพื่อรอสำหรับการใช้งานชำระล้างการถ่ายหนักและเบาต่อไป ญี่ปุ่นใช้มันมาตั้งแต่หลังสงครามโลกครั้งที่ 2 มีไว้สำหรับห้องน้ำขนาดเล็กและห้องนั่งเล่น สุขภัณฑ์แบบไฮบริดนี้มีราคาไม่แพงไปกว่า 100 ดอลลาร์ ,
"จอห์นนี่ วอล์กเกอร์ (Johnnie Walker) เคยสร้างความฮือฮาด้วยการเสนอขวดที่ทำจากกระดาษสำหรับเป็นบรรจุภัณฑ์เครื่องดื่มแอลกอฮอล์ โดยผลิตจากเยื่อไม้จากแหล่งที่ยั่งยืน เป็นขวดสุราที่ทำจากกระดาษรีไซเคิลได้ขวดแรก หลังจากที่มีสินค้าแบรนด์ดังอื่นๆ (ที่ไม่ใช่ของมึนเมา) หันมาทำบรรจุภัณฑ์สินค้าประเภทของเหลวที่ทำจากกระดาษกันบ้างแล้ว
โครงการนี้ริเริ่มเมื่อปี 2020 เมื่อดิอาจิโอ (Diageo) บริษัทแม่ของจอห์นนี่ วอล์กเกอร์ประกาศสร้างขวดสุราที่ทำจากกระดาษปราศจากพลาสติก 100% เป็นรายแรกของโลก เพื่อจำหน่ายเป็นจอห์นนี่ วอล์กเกอร์รุ่นลิมิเต็ดเอดิชั่นในปี 2021 ผ่านความร่วมมือใหม่กับ Pilot Lite ซึ่งเป็นบริษัทจัดการร่วมทุน เพื่อเปิดตัว Pulpex Limited บริษัทเทคโนโลยีบรรจุภัณฑ์ที่ยั่งยืนชั้นนำระดับโลกแห่งใหม่
Pulpex Limited ได้พัฒนาขวดที่ทำจากกระดาษที่ปรับขนาดได้ ‘ครั้งแรก’ ที่ออกแบบและพัฒนาให้ปลอดพลาสติก 100% และคาดว่าจะสามารถรีไซเคิลได้ทั้งหมด ขวดนี้ทำมาจากเยื่อกระดาษที่มาจากแหล่งที่ยั่งยืนเพื่อให้เป็นไปตามมาตรฐานความปลอดภัยของอาหาร และสามารถนำกลับมาใช้ใหม่ได้ในขยะมาตรฐาน
Pulpex ยังร่วมมือกับ PepsiCo โดยร่วมกันทำวิจัยและพัฒนาขวดกระดาษรีไซเคิลได้ 100% รายแรกของโลกทำจากเยื่อไม้ทดแทน ส่วนผสมจะถูกปั่น ขึ้นรูป และตากให้แห้งเพื่อให้มีความแข็งแรง จากนั้นเพื่อป้องกันการรั่วไหลและให้ออกซิเจนและความชื้น เคลือบด้วยน้ำยาเคลือบอาหารบางๆ ที่สามารถเข้าไปในกระแสการรีไซเคิลกระดาษได้ มีฝาปิดซึ่งสามารถนำไปรีไซเคิลได้
ก่อนหน้านี้เมื่อปี 2019 บริษัท Pernod Ricard ซึ่งเป็นเจ้าของ Absolut Vodka เหล้าวอดก้าแบรนด์ดังได้ร่วมมือกับ The Paper Bottle Company (Paboco) เพื่อสร้างขวดกระดาษที่ใช้ชีวภาพและรีไซเคิลได้อย่างสมบูรณ์ โดยนี่เป็นการแท็คทีมกับบริษัท  Coca-Cola, Carlsberg และ L’Oréal ในการเป็นพันธมิตรกับ Paboco ซึ่งเปิดตัวในปี 2015 เพื่อค้นหาความเป็นไปได้ของขวดกระดาษที่มีจำหน่ายในท้องตลาด
",จอห์นนี่ วอล์กเกอร์ เคยเสนอขวดที่ทำจากกระดาษสำหรับเป็นบรรจุภัณฑ์เครื่องดื่มแอลกอฮอล์ เป็นขวดสุราที่ทำจากกระดาษรีไซเคิลได้ขวดแรก โครงการนี้ริเริ่มเมื่อปี 2020 เพื่อจำหน่ายเป็นจอห์นนี่ วอล์กเกอร์รุ่นลิมิเต็ดเอดิชั่นในปี 2021 ผ่านความร่วมมือใหม่กับ Pilot Lite เพื่อเปิดตัว Pulpex Limited โดยพัฒนาขวดที่ทำจากกระดาษที่ปรับขนาดได้ ‘ครั้งแรก’ ที่ออกแบบและพัฒนาให้ปลอดพลาสติก 100% ทำมาจากเยื่อกระดาษที่มาจากแหล่งที่ยั่งยืน,
"วาซาบิแท้ๆ เป็นพืชที่ปลูกยากมาก มันจะเติบโตตามธรรมชาติตามลำธารในหุบเขา แม่น้ำภูเขาในญี่ปุ่น และการเพาะเลี้ยงเพื่อการขายมีจำนวนจำกัดมาก มูลนิธิโตเกียวเพื่อการวิจัยนโยบาย กล่าวว่าฟาร์มวาซาบิที่ใหญ่ที่สุดมีพื้นที่เพียง 0.6 เฮกตาร์หรือ 6,000 ตร.ม. เท่านั้น
เพราะวาซาบิแท้ๆ ต้องการแหล่งน้ำที่เป็นธรรมชาติมากๆ ความอุดมสมบูรณ์ของธรรมชาติจึงจำเป็นยิ่งยวด แต่ตอนนี้ทุกอย่างค่อยๆ เปลี่ยนไป เพราะญี่ปุ่นกำลังเผชิญกับวิกฤตวาซาบิ เนื่องจากสิ่งแวดล้อมเสื่อมโทรมและและภัยคุกคมจากปัญหาโลกร้อน ซึ่งเรื่องนี้ถูกหยิบยกขึ้นมาถกกันมากขึ้นในปีนี้
เมื่อต้นปีนี้ The New York Times รายงานว่า อุณหภูมิที่สูงขึ้นทำให้วาซาบิของเกษตรกรในญี่ปุ่นบางรายไวต่อการขึ้นราและเน่ามากขึ้น เกษตรกรยังกังวลเกี่ยวกับปริมาณน้ำฝนที่คาดเดาไม่ได้ น้ำท่วมขัง และพายุไต้ฝุ่นที่รุนแรงมากขึ้น เรื่องนี้เราจะเห็นชัดมากจากระยะหลังที่ญี่ปุ่นเจอพายุไต้ฝุนหนักขึ้น ถี่ขึ้น และแรงขึ้นเรื่อยๆ ซึ่งทั้งหมดนี้เป็นผลมาจากภาวะโลกร้อนทั้งสิ้น
ยังมีปัจจัยแวดล้อมอื่นด้วย คนที่เคยไปญี่ปุ่นอาจจะเห็นป่าเขาของญี่ปุ่นเต็มไปด้วยต้นไม้สีเขียวสะพรั่ง แต่จริงๆ แล้วบางแห่งไม่ใช่ป่าจริงๆ ป่าสนฮิโนกิที่เห็นๆ กันนั้นเป็นผลมาจากนโยบายป่าไม้หลังสงครามโลกครั้งที่ 2 ที่เป็นป่าปลูกเสียมากกว่า ป่าแบบนี้ลดคุณภาพของน้ำแร่ที่วาซาบิต้องเติบโต
วาซาบิของแท้ต้องการน้ำบริสุทธิ์จริงๆ จากป่าเขา แต่ญี่ปุ่นกำลังเจอกับป่าเทียมและโลกร้อนที่หนักขึ้น ทำให้แหล่งน้ำดีๆ เริ่มหายาก เกษตรกรผู้ปลูกวาซาบิถึงกับบอกกับ The New York Times ว่า “มีความเสี่ยงที่วาซาบิจะหายไป” ซึ่งนี่หมายถึงวาซาบิที่ปลูกตามธรรมชาติตามธรรมเนียมญี่ปุ่นดั้งเดิม
รายงานล่าสุดของ Reuters ที่สัมภาษณ์ผู้ประกอบการร้านโซบะ เผยว่า วาซาบิเคยมีมากมายเมื่อเปิดโซบะร้านครั้งแรกเมื่อ 30 ปีที่แล้ว แต่เจ้าของร้านกล่าวว่า ในช่วง 5-10 ปีที่ผ่านมามีบางครั้งที่เขาไม่สามารถหาวาซาบิได้เลย ตอนนี้วาซาบิ “อันล้ำค่า” มีให้สำหรับอาหารบางประเภทเท่านั้น
",วาซาบิแท้ๆ เป็นพืชที่ปลูกยากมาก มันจะเติบโตตามธรรมชาติตามลำธารในหุบเขา แม่น้ำภูเขาในญี่ปุ่น และการเพาะเลี้ยงเพื่อการขายมีจำนวนจำกัดมาก เพราะต้องการแหล่งน้ำที่เป็นธรรมชาติมากๆ แต่ตอนนี้ญี่ปุ่นกำลังเผชิญกับวิกฤตวาซาบิ เนื่องจากสิ่งแวดล้อมเสื่อมโทรมและและภัยคุกคมจากปัญหาโลกร้อน ทำให้วาซาบิขึ้นราและเน่ามากขึ้น จริงๆ แล้วบางแห่งไม่ใช่ป่าจริงๆ เป็นป่าปลูกเสียมากกว่า และป่าแบบนี้ลดคุณภาพของน้ำแร่ที่วาซาบิต้องเติบโต เกษตรกรผู้ปลูกวาซาบิถึงกับบอกว่า “มีความเสี่ยงที่วาซาบิจะหายไป” ,
"Megachile pluto หรือที่รู้จักในชื่อผึ้งยักษ์ของวอลลเซ (Wallace Wallace’s giant bee) หรือในภาษาอินโดนีเซียเรียกว่า raja ofu (แปลว่า ราชาแห่งผึ้ง) เป็นผึ้งเรซินขนาดใหญ่ของอินโดนีเซีย มีปีกกว้าง 63.5 มม. เป็นผึ้งสายพันธุ์ที่ยังมีชีวิตที่ใหญ่ที่สุดที่รู้จักกันดี
เชื่อกันว่า “รายา โอฟู” (raja ofu) เป็นผึ้งสายพันธุ์ที่มีชีวิตที่ใหญ่ที่สุด และยังคงเป็นผึ้งสายพันธุ์ที่ใหญ่ที่สุดที่ยังหลงเหลืออยู่ The New York Times ระบุว่า มันมีขนาด “เท่านิ้วหัวแม่มือของผู้ใหญ่” และลักษณะของผึ้งยักษ์ของวอลเลซยังแตกต่างจากผึ้งตัวอื่น ๆ ชัดเจน เนื่องจากมีขนาดและขากรรไกรที่ใหญ่ มีแถบสีขาวเด่นอยู่ที่หน้าท้องด้วย
รายงานการดำรงอยู่ของผึ้งยักษ์ของวอลลเซ มีอยู่เฉพาะเกาะสามเกาะของหมู่เกาะโมลุกกะเหนือ (North Moluccas) ในอินโดนีเซีย คือเกาะบากัน (Bacan) เกาะฮัลมาเฮรา (Halmahera) และเกาะติดอเร (Tidore) ดินแดนนี้มีความเฉพาะตัวมาก เพราะอยู่คาบเกี่ยวระหว่างสปีชีส์แบบเอเชียและออสเตรเลีย หรือที่เรียกว่าพื้นที่วอลเลเซีย (Wallacea) ตามชื่อของนักธรรมชาติวิทยาชาวอังกฤษ อัลเฟรด รัสเซล วอลเลซ (Alfred Russel Wallace)
อัลเฟรด รัสเซล วอลเลซ เป็นนักสำรวจแถบโมลุกกะ ได้สร้างความก้าวหน้าในพื้นฐานของวิชา “สัตวภูมิศาสตร์” (Zoogeography) เป็นอย่างมาก โดยข้อเสนอเกี่ยวกับทฤษฎีว่าด้วยวิวัฒนาการที่แตกต่างระหว่างสัตว์ในภูมิภาคออสเตรเลียและเอเชีย บางครั้งก็มีผู้เรียกวอลเลซว่าเป็น “บิดาแห่งวิชาชีวภูมิศาสตร์” (Father of Biogeography)
แต่เดิมการพบและรวบรวมโดยอัลเฟรด รัสเซล วอลเลซ ในปี 1858 และได้รับชื่อสามัญว่า “ผึ้งยักษ์ของวอลเลซ ” มันยังเป็นที่รู้จักกันในนาม “ผึ้งเมสันยักษ์” (giant mason bee) วอลเลซอธิบายว่า ผึ้งนี้มีขนาดประมาณสี่เท่าของผึ้งธรรมดา และว่าเป็น “แมลงที่มีลักษณะคล้ายตัวต่อสีดำขนาดใหญ่ มีขากรรไกรมหึมาเหมือนด้วงคีม”
ต่อมาเชื่อกันว่าผึ้งชนิดนี้ได้สูญพันธุ์ไปแล้ว กระทั่งถูกค้นพบอีกครั้งในปี 1981 โดย อดัม ซี. เมสเซอร์ (Adam C. Messer) นักกีฏวิทยาชาวอเมริกัน ซึ่งพบรังของผึ้งยักษ์บนเกาะบากันและเกาะใกล้เคียงอื่น ๆ ถึง 6 รัง เป็นการค้นพบที่แม้แต่ชาวบ้านท้องถิ่นยังบอกว่าไม่เคยเห็นรังมาก่อน แต่ก็พบเห็นเพียงครั้งเดียว หลังจากนั้นก็ไม่มีคนพบเห็นอีกหลายทศวรรษ
หลังปี 1981 ผึ้งยักษ์ไม่ได้ถูกพบในป่าอีก 37 ปี และมันยังเป็นหนึ่งใน 25 สายพันธุ์ที่สาบสูญ “ที่เป็นที่ต้องการตัวมากที่สุด” ตามที่ระบุในโครงการ “Search for Lost Species” (การค้นหาสายพันธุ์ที่สาบสูญ) ของ Global Wildlife Conservation
กระทั่งในปี 2018 มีการเก็บตัวอย่างสองชิ้นในอินโดนีเซีย หนึ่งตัวอย่างในบากันในเดือน ก.พ. และอีกชิ้นที่ฮัลมาเฮราในเดือน ก.ย. ต่อมาขายบน eBay ด้วยซ้ำ แสดงถึงการขาดการป้องกันการซื้อขายสัตว์หายาก
และอีกครั้ง ในปี 2019 เคลย์ บอลต์ (Clay Bolt) ช่างภาพธรรมชาติพบผึ้งตัวเมียตัวหนึ่งอาศัยอยู่ในรังปลวกในอินโดนีเซีย ตัวอย่างนี้ถูกถ่ายทำและถ่ายภาพก่อนที่จะได้รับการปล่อยไป เขาบอกกับ BBC ว่า “มันน่าทึ่งมากที่ได้เห็นแมลง ‘บูลด็อกบินได้’ ที่เราไม่แน่ใจว่ามีอยู่อีกแล้ว”
อย่างไรก็ดี เป็นการค้นพบใหม่ที่อาจเป็นอันตรายโดย โรบิน มัวร์ (Robin Moore) นักชีววิทยาด้านการอนุรักษ์จาก Global Wildlife Conservation กล่าวว่า “เรารู้ว่าการเปิดเผยข่าวเกี่ยวกับการค้นพบครั้งนี้อาจดูเหมือนมีความเสี่ยงสูง แต่ความจริงก็คือนักสะสมที่ไร้ยางอายรู้อยู่แล้วว่าผึ้งอยู่ที่นั่น” The Guardian
เขาเชื่อว่าการทำให้พวกมันเป็นข่าวดังไปทั่วโลกก็ยังดีกว่า “ด้วยการทำให้ผึ้งเป็นเรือธงที่มีชื่อเสียงระดับโลกในด้านการอนุรักษ์ เรามั่นใจว่าสายพันธุ์นี้มีอนาคตที่สดใสกว่าที่เราเพียงแค่ปล่อยให้มันถูกรวบรวมไปอยู่นคอลเลกชั่นที่ไม่มีใครรู้เห็น”
",ผึ้งยักษ์ของวอลลเซ หรือ “รายา โอฟู” เป็นผึ้งเรซินขนาดใหญ่ของอินโดนีเซีย มีปีกกว้าง 63.5 มม. เป็นผึ้งสายพันธุ์ที่ยังมีชีวิตที่ใหญ่ที่สุด มันมีขนาด “เท่านิ้วหัวแม่มือของผู้ใหญ่”  ขนาดและขากรรไกรที่ใหญ่ มีแถบสีขาวเด่นอยู่ที่หน้าท้องด้วย อยู่เฉพาะเกาะสามเกาะของหมู่เกาะโมลุกกะเหนือในอินโดนีเซีย คือเกาะบากัน เกาะฮัลมาเฮรา และเกาะติดอเร หรือที่เรียกว่าพื้นที่วอลเลเซีย ตามชื่อของนักธรรมชาติวิทยาชาวอังกฤษ  อัลเฟรด รัสเซล วอลเลซ ที่เป็นนักสำรวจแถบโมลุกกะ ได้สร้างความก้าวหน้าในพื้นฐานของวิชา “สัตวภูมิศาสตร์” บางครั้งก็มีผู้เรียกวอลเลซว่าเป็น “บิดาแห่งวิชาชีวภูมิศาสตร์” แต่เดิมการพบและรวบรวมในปี 1858 ต่อมาเชื่อกันว่าผึ้งชนิดนี้ได้สูญพันธุ์ไปแล้ว กระทั่งถูกค้นพบอีกครั้งในปี 1981 ไม่ได้ถูกพบในป่าอีก 37 ปี และมันยังเป็นหนึ่งใน 25 สายพันธุ์ที่สาบสูญ ในปี 2019 เคลย์ บอลต์ ช่างภาพธรรมชาติพบผึ้งตัวเมียตัวหนึ่งอาศัยอยู่ในรังปลวกในอินโดนีเซีย เขาบอกกับ BBC ว่า “มันน่าทึ่งมากที่ได้เห็นแมลง ‘บูลด็อกบินได้’ ที่เราไม่แน่ใจว่ามีอยู่อีกแล้ว”,
"ข้อมูลล่าสุดว่าด้วยค่าความร้อนเฉลี่ยที่ผิวน้ำทะเล ซึ่งมีการสำรวจและบันทึกด้วยดาวเทียมมาตั้งแต่ช่วงทศวรรษ 1980 เผยว่าอุณหภูมิของมวลน้ำด้านบนในมหาสมุทรทั่วโลกได้พุ่งสูงขึ้นอีก จนถึงขั้นทำลายสถิติที่เคยบันทึกไว้ทั้งหมดแล้ว

เว็บไซต์ข้อมูลสภาพอากาศ ClimateReanalyzer.org ระบุว่าตั้งแต่ช่วงต้นเดือนเมษายนหรือเมื่อไม่กี่สัปดาห์ที่ผ่านมา อุณหภูมิผิวน้ำของมหาสมุทรทั่วโลกร้อนขึ้นอย่างต่อเนื่อง จนแตะระดับทำลายสถิติที่ 21.10 องศาเซลเซียส (69.98 องศาฟาเรนไฮต์) ล้มแชมป์เก่าซึ่งเป็นข้อมูลจากเดือนมี.ค. 2016 ซึ่งวัดระดับอุณหภูมิผิวน้ำสูงสุดได้โดยเฉลี่ยที่ 21.00 องศาเซลเซียส

สถิติสูงสุดของปีนี้และสถิติเดิมจากเดือนมี.ค. 2016 ต่างก็ร้อนแรงกว่าค่าเฉลี่ยระหว่างปี 1982-2011 อยู่มากกว่า 1 องศาเซลเซียส

ไมเคิล แม็กแฟเดน นักสมุทรศาสตร์จากองค์การบริหารกิจการมหาสมุทรและชั้นบรรยากาศหรือโนอา (NOAA) ของสหรัฐฯ ระบุว่าสาเหตุที่ทำให้ผิวน้ำในมหาสมุทรร้อนขึ้นเรื่อย ๆ นั้น มีอยู่สองประการด้วยกัน หนึ่งคือภาวะโลกร้อนที่เกิดจากการปล่อยก๊าซเรือนกระจก โดยเฉพาะอย่างยิ่งก๊าซคาร์บอนไดออกไซด์ที่ขึ้นไปสะสมตัวอยู่ในชั้นบรรยากาศ

ส่วนสาเหตุประการที่สองนั้น ได้แก่การสิ้นสุดของปรากฏการณ์ลานีญา 3 ปีซ้อน เมื่อช่วงกลางเดือนมีนาคมที่ผ่านมา ทำให้ไม่มีสภาพอากาศหนาวเย็นและฝนตกชุกในแถบแปซิฟิก มาคอยทำหน้าที่ลดระดับอุณหภูมิบริเวณผิวน้ำทะเลลง

ขณะนี้ภูมิอากาศในแถบแปซิฟิกอยู่ในช่วงที่ “เป็นกลาง” ระหว่างปรากฏการณ์เอลนีโญกับลานีญา แต่มีแนวโน้มความเป็นไปได้สูงถึง 60% ว่ากำลังจะเปลี่ยนผ่านไปสู่ภาวะร้อนจัดและแห้งแล้ง ซึ่งอาจเกิดขึ้นด้วยปรากฏการณ์เอลนีโญที่มีความรุนแรงกว่าปกติในปีนี้

แม็กแฟเดนมองว่า หากปรากฏการณ์เอลนีโญที่ร้อนและแล้งจัดเกิดขึ้นจริง นั่นจะยิ่งทำให้อุณหภูมิผิวน้ำของมหาสมุทรทั่วโลกพุ่งสูงขึ้นไปอีก จนสถิติที่ถูกทำลายลงในปีนี้จะถูกล้มแชมป์อีกอย่างแน่นอนในปี 2024

ก่อนหน้านี้เคยมีผลวิจัยที่ทำนายว่า สภาพอากาศแบบสุดขั้วอย่างเช่นปรากฏการณ์เอลนีโญและลานีญา จะเกิดขึ้นบ่อยถี่ยิ่งกว่าเดิมและมีความรุนแรงสูงกว่าปกติถึง 2 เท่า ภายในช่วงสิ้นสุดศตวรรษนี้

อุณหภูมิผิวน้ำที่เพิ่มขึ้นหรือการเกิดคลื่นความร้อนในมหาสมุทร ทำให้สิ่งมีชีวิตในท้องทะเลหลายชนิดพันธุ์ไม่อาจทานทนได้ ตัวอย่างเช่นการเกิดปะการังฟอกขาว ซึ่งส่งผลกระทบแบบลูกโซ่ต่อแหล่งอาหารและสถานที่อนุบาลลูกอ่อนของเหล่าสัตว์น้ำ
",เว็บไซต์ข้อมูลสภาพอากาศ ClimateReanalyzer.org ระบุว่าช่วงต้นเดือนเมษายนผิวน้ำของมหาสมุทรทั่วโลกร้อนขึ้นอย่างต่อเนื่อง จนแตะระดับทำลายสถิติที่ 21.10 องศาเซลเซียส (69.98 องศาฟาเรนไฮต์)  ไมเคิล แม็กแฟเดน นักสมุทรศาสตร์จากองค์การบริหารกิจการมหาสมุทรและชั้นบรรยากาศ ระบุสาเหตุ คือ ภาวะโลกร้อนที่เกิดจากการปล่อยก๊าซเรือนกระจก และการสิ้นสุดของปรากฏการณ์ลานีญา 3 ปีซ้อน เมื่อช่วงกลางเดือนมีนาคมที่ผ่านมา ทำให้ไม่มีสภาพอากาศหนาวเย็นและฝนตกชุกในแถบแปซิฟิก มาคอยทำหน้าที่ลดระดับอุณหภูมิบริเวณผิวน้ำทะเลลง อุณหภูมิผิวน้ำที่เพิ่มขึ้นหรือการเกิดคลื่นความร้อนในมหาสมุทร ทำให้สิ่งมีชีวิตในท้องทะเลหลายชนิดพันธุ์ไม่อาจทานทนได้ ส่งผลกระทบแบบลูกโซ่ต่อแหล่งอาหารและสถานที่อนุบาลลูกอ่อนของเหล่าสัตว์น้ำ,
"ในแต่ละปีน้ำเย็นปริมาณ 250 ล้านล้านตันจะจมลงสู่ก้นมหาสมุทรใต้หรือมหาสมุทรแอนตาร์กติก (Antarctic Ocean) ทำให้เกิดการหมุนเวียนแทนที่ของมวลน้ำจากเบื้องล่างที่อุ่นกว่าสู่ด้านบน ซึ่งนำพาสารอาหารที่หล่อเลี้ยงสรรพชีวิตหลากหลายชนิดพันธุ์ขึ้นมาด้วย

แต่ปัญหาภาวะโลกร้อนกำลังเป็นภัยคุกคามต่อระบบหมุนเวียนตามธรรมชาตินี้ โดยผลการศึกษาล่าสุดชี้ว่าระบบหมุนเวียนน้ำแอนตาร์กติก (Antarctic overturning) กำลังเคลื่อนตัวช้าลงเรื่อย ๆ จนคาดว่าจะเหลือความเร็วเพียง 40% จากเดิม ภายใน 30 ปีข้างหน้า และระบบอาจหยุดทำงานจนถึงกับล่มสลายได้ในไม่ช้า

รายงานวิจัยที่ตีพิมพ์ในวารสาร Nature ฉบับล่าสุด ชี้ว่าอุณหภูมิโลกที่เพิ่มสูงขึ้นอย่างไม่หยุดยั้ง ทำให้แผ่นน้ำแข็งของทวีปแอนตาร์กติกาละลายกลายเป็นน้ำจืดในปริมาณที่เพิ่มมากขึ้นอย่างรวดเร็ว ส่งผลให้น้ำเค็มที่เย็นจัดไม่จมตัวลงอย่างที่เคย ประกอบกับความเปลี่ยนแปลงของกระแสลมและอุณหภูมิในส่วนลึกของมหาสมุทรที่เริ่มร้อนผิดปกติ ทำให้ระบบหมุนเวียนน้ำจากก้นมหาสมุทรสู่ด้านบนชะลอความเร็วลง

ศาสตราจารย์ แมตทิว อิงแลนด์ ผู้นำทีมวิจัยจากมหาวิทยาลัยนิวเซาท์เวลส์ของออสเตรเลียบอกว่า ผลการคำนวณด้วยแบบจำลองคอมพิวเตอร์โดยใช้ข้อมูลล่าสุด ชี้ว่าหากอัตราการปล่อยคาร์บอนสู่ชั้นบรรยากาศโลกยังคงเป็นเช่นในปัจจุบัน เราจะไม่อาจหลีกเลี่ยงหายนะภัยที่ใหญ่หลวงได้

เหตุที่เป็นเช่นนั้นเนื่องจากระบบหมุนเวียนน้ำแอนตาร์กติกช่วยหล่อเลี้ยงสรรพชีวิตในมหาสมุทร โดยนำพาสารอาหารและออกซิเจนให้กระจายออกไปอย่างทั่วถึง ทั้งยังมีบทบาทสำคัญในการผลักดันกระแสน้ำในมหาสมุทรอื่น ๆ อีกหลายแห่งทั่วโลกด้วย

ศ. อิงแลนด์อธิบายเพิ่มเติมว่า “หากมหาสมุทรมีปอด ระบบหมุนเวียนน้ำแอนตาร์กติกนี้ก็ถือได้ว่าเป็นอวัยวะที่ช่วยให้สิ่งมีชีวิตในทะเลลึกได้หายใจ แต่อย่างไรก็ตาม หากระบบหมุนเวียนน้ำนี้ทำงานช้าลงหรือหยุดลงอย่างสิ้นเชิง น้ำอุ่นจากทางตอนเหนือจะไหลเข้ามาแทนที่ และจะยิ่งทำให้แผ่นน้ำแข็งของทวีปแอนตาร์กติกาละลายตัวหนักขึ้นไปอีก”

ความผิดปกติของระบบหมุนเวียนน้ำแอนตาร์กติก ยังส่งผลต่อการไหลเวียนของกระแสน้ำทั่วโลกด้วยแรงดันเกลือ (Global Thermohaline Circulation – GTC) ซึ่งเป็นตัวการสำคัญที่ขับเคลื่อนการไหลเวียนของกระแสน้ำสายหลักและการกระจายความร้อนในมหาสมุทร

เมื่อระบบ GTC ถูกรบกวน การเปลี่ยนแปลงของสภาพภูมิอากาศในหลายพื้นที่ทั่วโลกจะมีความรุนแรงขึ้น เพราะระบบดังกล่าวมีหน้าที่สำคัญในการปรับสมดุลภูมิอากาศ โดยทำให้พื้นที่เขตร้อนแถบเส้นศูนย์สูตรเย็นลงและเขตหนาวแถบยุโรปเหนืออบอุ่นขึ้น แต่ในอนาคตอีกไม่กี่สิบปีข้างหน้า ระบบควบคุมสมดุลตามธรรมชาตินี้อาจใช้งานไม่ได้อีกต่อไป
",รายงานวิจัยที่ตีพิมพ์ในวารสาร Nature ฉบับล่าสุด ชี้ว่าอุณหภูมิโลกที่เพิ่มสูงขึ้นอย่างไม่หยุดยั้ง ทำให้แผ่นน้ำแข็งของทวีปแอนตาร์กติกาละลายกลายเป็นน้ำจืดอย่างรวดเร็ว ส่งผลให้น้ำเค็มที่เย็นจัดไม่จมตัวลง ศาสตราจารย์ แมตทิว อิงแลนด์ บอกว่า ผลการคำนวณด้วยแบบจำลองคอมพิวเตอร์ ชี้ว่าหากอัตราการปล่อยคาร์บอนสู่ชั้นบรรยากาศโลกยังคงเป็นเช่นในปัจจุบัน ก็ไม่อาจหลีกเลี่ยงหายนะได้ เหตุเพราะระบบหมุนเวียนน้ำแอนตาร์กติกมีความสำคัญในการผลักดันกระแสน้ำในมหาสมุทรอื่น ๆ และความผิดปกติ ยังส่งผลต่อการไหลเวียนของกระแสน้ำทั่วโลกด้วยแรงดันเกลือ (Global Thermohaline Circulation – GTC) เมื่อระบบ GTC ถูกรบกวน การเปลี่ยนแปลงของสภาพภูมิอากาศในหลายพื้นที่ทั่วโลกจะมีความรุนแรงขึ้น,
"มลภาวะจากอนุภาคพลาสติกที่แผ่ขยายไปจนทั่วทุกมุมโลกแล้วนั้น แม้เราจะยังไม่ทราบว่ามันส่งผลเสียต่อสุขภาพและร่างกายของคนเราอย่างไรบ้าง แต่งานวิจัยใหม่ ๆ เริ่มชี้ให้เห็นแล้วว่า อนุภาคขนาดเล็กจิ๋วอย่างไมโครพลาสติกหรือนาโนพลาสติก สามารถก่อโรคในระบบทางเดินอาหารและขัดขวางการเจริญเติบโตของตัวอ่อนในสัตว์ทดลองได้

ล่าสุดทีมนักวิทยาศาสตร์จากสถาบันชีววิทยาแห่งมหาวิทยาลัยเลเดนของเนเธอร์แลนด์ พบว่าอนุภาคที่เล็กระดับนาโนซึ่งมาจากพลาสติกชนิดโพลีสไตรีน (polystyrene) ทำให้ตัวอ่อนของไก่ได้รับความเสียหายที่อวัยวะสำคัญต่าง ๆ ซึ่งกำลังเจริญเติบโต ไม่ว่าจะเป็นหัวใจ หลอดเลือด ดวงตา ใบหน้า หรือระบบประสาท

รายงานของผลการศึกษาดังกล่าวซึ่งตีพิมพ์ในวารสาร Environment International ระบุว่ามีการทดลองให้ตัวอ่อนของไก่ได้รับอนุภาคพลาสติกความเข้มข้นสูง ในระดับที่ยังไม่เคยพบในสิ่งมีชีวิตทั่วไปมาก่อน เพื่อให้ทราบถึงผลกระทบที่มีความเป็นไปได้ในขั้นรุนแรงที่สุดจากการปนเปื้อนของมลภาวะพลาสติก

ทีมผู้วิจัยพบว่า อนุภาคนาโนพลาสติกที่เล็กจิ๋วประมาณ 25 นาโนเมตร เข้าไปแปะติดอยู่กับเซลล์ต้นกำเนิดหรือสเต็มเซลล์ที่เรียกว่า neural crest cell ซึ่งพบในตัวอ่อนระยะแรกของสัตว์มีกระดูกสันหลังทุกชนิด ทำให้เซลล์ดังกล่าวไม่อาจเติบโตและเคลื่อนย้ายจากบริเวณกระดูกสันหลังไปช่วยพัฒนาอวัยวะส่วนต่าง ๆ ของตัวอ่อนได้

ทีมผู้วิจัยสันนิษฐานว่า การที่อนุภาคนาโนพลาสติกแปะติดอยู่กับสเต็มเซลล์ชนิดดังกล่าว ซึ่งมักจะมีพื้นผิวเหนียวเหนอะเป็นพิเศษ ทำให้สเต็มเซลล์ตายลงและส่งผลรบกวนขัดขวางการพัฒนาอวัยวะสำคัญต่าง ๆ อีกทอดหนึ่ง

กระบวนการทำลายอวัยวะของตัวอ่อนนี้ เทียบได้กับการนวดแป้งทำขนมอบ ซึ่งจะต้องโรยผงแป้งลงบนก้อนแป้งที่นวดแล้วเพื่อไม่ให้เหนียวติดมือและติดภาชนะ ซึ่งในกรณีนี้อนุภาคนาโนพลาสติกเปรียบได้กับผงแป้ง เพราะทำให้สเต็มเซลล์ไม่อาจแปะติดกันและก่อตัวเป็นอวัยวะใหม่ได้นั่นเอง

ปัจจุบันเราพบการปนเปื้อนของอนุภาคพลาสติกในสถานที่ทุกแห่งบนโลก ไม่ว่าจะเป็นยอดเขาเอเวอเรสต์ ทวีปแอนตาร์กติกา หรือแม้กระทั่งภายในร่างกายของมนุษย์ โดยอนุภาคที่มีขนาดเล็กจิ๋วเป็นพิเศษอย่างนาโนพลาสติกนั้น สามารถแพร่ผ่านเนื้อเยื่อที่เป็นแนวกั้นระหว่างหลอดเลือดและเซลล์สมอง (blood-brain barrier) ได้อย่างง่ายดาย

เมื่อช่วงต้นเดือนมี.ค. ที่ผ่านมา ทีมนักวิทยาศาสตร์อังกฤษค้นพบอาการของโรคชนิดใหม่ในนกทะเล โดยพวกเขาเรียกชื่อความผิดปกติของทางเดินอาหารนี้ว่า plasticosis เนื่องจากอนุภาคพลาสติกที่นกกินเข้าไปได้ขัดขวางการดูดซึมสารอาหารสำคัญ จนทำให้พวกมันมีสุขภาพไม่แข็งแรงและเจริญเติบโตได้ไม่ดีนัก
",ทีมนักวิทยาศาสตร์จากสถาบันชีววิทยาแห่งมหาวิทยาลัยเลเดนของเนเธอร์แลนด์ พบว่าอนุภาคที่เล็กระดับนาโนซึ่งมาจากพลาสติกชนิดโพลีสไตรีน (polystyrene) ทำให้ตัวอ่อนของไก่ได้รับความเสียหายที่อวัยวะสำคัญต่าง ๆ ซึ่งกำลังเจริญเติบโต ไม่ว่าจะเป็นหัวใจ หลอดเลือด ดวงตา ใบหน้า หรือระบบประสาท มีการทดลองให้ตัวอ่อนของไก่ได้รับอนุภาคพลาสติกความเข้มข้นสูง ในระดับที่ยังไม่เคยพบในสิ่งมีชีวิตทั่วไปมาก่อน พบว่า อนุภาคนาโนพลาสติกที่เล็กจิ๋ว 25 นาโนเมตร เข้าไปแปะติดอยู่กับเซลล์ต้นกำเนิด ทำให้เซลล์ดังกล่าวไม่อาจเติบโตและเคลื่อนย้ายจากบริเวณกระดูกสันหลังไปช่วยพัฒนาอวัยวะส่วนต่าง ๆ ของตัวอ่อนได้ กระบวนการทำลายอวัยวะของตัวอ่อนนี้ เทียบได้กับการนวดแป้งทำขนมอบซึ่งในกรณีนี้อนุภาคนาโนพลาสติกเปรียบได้กับผงแป้ง เพราะทำให้สเต็มเซลล์ไม่อาจแปะติดกันและก่อตัวเป็นอวัยวะใหม่ได้,
"การถมทะเลเพื่อสร้างเกาะเทียมหรือเพื่อขยายพื้นที่ชายฝั่ง กำลังเพิ่มสูงขึ้นทั่วโลกในอัตราที่น่าตกใจ โดยตลอดระยะเวลาราวสองทศวรรษที่ผ่านมา มีผืนแผ่นดินใหม่งอกเพิ่มขึ้นจากเดิมด้วยวิธีนี้กว่า 2,500 ตารางกิโลเมตร หรือเทียบเท่ากับขนาดของประเทศลักเซมเบิร์ก ซึ่งเป็นหนึ่งในดินแดนที่เล็กที่สุดของภูมิภาคยุโรป
หากเทียบกับพื้นที่เกาะภูเก็ตที่อยู่ที่ 543 ตร. กม. จะได้ภูเก็ตเกือบ 5 เกาะ
ผลการศึกษาที่ตีพิมพ์ในวารสาร Earth’s Future ฉบับล่าสุด ซึ่งจัดทำโดยคณะนักวิจัยจากมหาวิทยาลัยเซาแทมป์ตันของสหราชอาณาจักร ชี้ว่าทั่วโลกมีโครงการถมทะเลเพิ่มขึ้นอย่างมาก นับตั้งแต่เริ่มต้นสหัสวรรษใหม่ในปี 2000 เป็นต้นมา โดยโครงการส่วนใหญ่เกิดขึ้นที่ประเทศในแถบซีกโลกใต้
ดร. ธฤติราช เสนคุปตะ ผู้นำทีมวิจัยบอกว่า ได้วิเคราะห์ภาพถ่ายดาวเทียมเพื่อดูถึงความเปลี่ยนแปลงของรูปทรงผืนแผ่นดินในเมืองใหญ่ 135 แห่งทั่วโลก ทำให้ทราบว่าจีน อินโดนีเซีย และสหรัฐอาหรับเอมิเรตส์หรือยูเออี เป็นสามประเทศที่มีอัตราการถมทะเลสูงสุดของโลก แค่นครเซี่ยงไฮ้ของจีนเพียงแห่งเดียว ก็มีการถมทะเลเพื่อขยายพื้นที่ชายฝั่งแล้วถึง 350 ตารางกิโลเมตร
โครงการถมทะเลส่วนใหญ่ถูกขับเคลื่อนด้วยความต้องการขยายพื้นที่ท่าเรือ รวมถึงความจำเป็นในการขยายพื้นที่เขตอุตสาหกรรมและพื้นที่อยู่อาศัยของเมืองใหญ่ มีโครงการถมทะเลบางส่วนเท่านั้นที่เน้นใช้พัฒนาอสังหาริมทรัพย์หรูหราสำหรับคนร่ำรวย เช่นเกาะต้นปาล์มหรือ Palm Jumeirah ของนครดูไบ
การถมทะเลนั้นส่งผลกระทบทางลบต่อสิ่งแวดล้อมอย่างร้ายแรง โดยมักจะทำให้ป่าชายเลนหรือพื้นที่ชุ่มน้ำริมชายฝั่งถูกถมจนกลายเป็นที่แห้ง ระบบนิเวศที่มีความหลากหลายทางชีวภาพสูงในพื้นที่ดังกล่าวยังถูกทำลาย ในระดับที่ไม่อาจฟื้นฟูให้กลับคืนสภาพเดิมอีกได้
ดร. เสนคุปตะ กล่าวอธิบายว่า “ลองดูความเปลี่ยนแปลงในทะเลเหลือง (Yellow Sea) เป็นตัวอย่าง กว่าครึ่งของพื้นที่บริเวณหาดเลนหรือที่ราบน้ำทะเลขึ้นถึง (tidal flat) ถูกทำลายจนเราต้องสูญเสียมันไปตลอดกาล เนื่องจากการถมทะเลเป็นสาเหตุหลัก”
ยิ่งไปกว่านั้น ผืนแผ่นดินที่ได้เพิ่มมาจากการถมทะเลยังขาดความแข็งแกร่งคงทน และไม่อาจจะอยู่ได้นานเท่าที่ควร เนื่องจากมีความเสี่ยงจะจมลงใต้มหาสมุทร เมื่อระดับน้ำทะเลทั่วโลกเพิ่มสูงขึ้นอย่างไม่อาจหลีกเลี่ยงได้ ในช่วงสิ้นสุดศตวรรษนี้
","มีผืนแผ่นดินใหม่งอกกว่า 2,500 ตารางกิโลเมตร หรือเทียบเท่ากับขนาดของประเทศลักเซมเบิร์ก และเทียบได้กับพื้นที่เกาะภูเก็ตที่อยู่ที่ 543 ตร. กม. ได้เกือบ 5 เกาะ ในวารสาร Earth’s Future ชี้ว่าทั่วโลกมีโครงการถมทะเลเพิ่มขึ้น นับตั้งแต่เริ่มต้นสหัสวรรษใหม่ในปี 2000 เป็นต้นมา โดยโครงการส่วนใหญ่เกิดขึ้นที่ประเทศในแถบซีกโลกใต้ โครงการถมทะเลส่วนใหญ่ถูกขับเคลื่อนด้วยการขยายพื้นที่ท่าเรือ รวมถึงการขยายพื้นที่เขตอุตสาหกรรมและพื้นที่อยู่อาศัยของเมืองใหญ่ มีบางส่วนที่เน้นใช้พัฒนาอสังหาริมทรัพย์ เช่น Palm Jumeirah ของนครดูไบ การถมทะเลส่งผลกระทบทางลบต่อสิ่งแวดล้อมอย่างร้ายแรง มักจะทำให้ป่าชายเลนหรือพื้นที่ชุ่มน้ำริมชายฝั่งถูกถมจนกลายเป็นที่แห้ง ระบบนิเวศที่มีความหลากหลายถูกทำลาย ไม่อาจฟื้นฟูกลับคืนสภาพเดิมได้ และผืนแผ่นดินที่ได้เพิ่มมาจากการถมทะเลยังขาดความแข็งแกร่งคงทน และไม่อาจจะอยู่ได้นานเท่าที่ควร",
"หน่วยงานด้านวิทยาศาสตร์ที่ให้คำปรึกษากับองค์การสหประชาชาติ (ยูเอ็น) ต่อประเด็นปัญหาอุณหภูมิเฉลี่ยของโลกกำลังเพิ่มสูงขึ้น ได้ออกรายงานฉบับใหม่ที่เปิดเผยผลวิจัยสำคัญเกี่ยวกับภูมิอากาศโลก 6 เรื่อง หลังทำการศึกษามาเป็นเวลานานถึง 5 ปีเต็ม โดยรายงานฉบับดังกล่าวมีสาระสำคัญดังต่อไปนี้
1. โลกร้อนขึ้นจวนทะลุขีดจำกัดแล้ว
รายงานที่จัดทำโดยคณะกรรมการระหว่างรัฐบาลว่าด้วยการเปลี่ยนแปลงสภาพภูมิอากาศ (IPCC) ฉบับนี้ เขียนด้วยสำนวนภาษาที่มีน้ำเสียงแสดงความตื่นตระหนก โดยระบุอย่างชัดเจนว่า ปัจจุบันมนุษย์มีโอกาสน้อยมากที่จะสามารถจำกัดอุณหภูมิเฉลี่ยของโลกไม่ให้เพิ่มขึ้นเกินกว่า 1.5 องศาเซลเซียส เมื่อเทียบกับระดับมาตรฐานในยุคก่อนการปฏิวัติอุตสาหกรรม
ก่อนหน้านี้รัฐบาลของประเทศต่าง ๆ เห็นพ้องในการกำหนดเป้าหมายทางสิ่งแวดล้อม โดยให้คำมั่นว่าจะไม่ปล่อยให้โลกร้อนขึ้นเกินขีดจำกัดดังกล่าว แต่ในความเป็นจริงนั้น ขณะนี้โลกมีอุณหภูมิเฉลี่ยเพิ่มขึ้นเหนือระดับมาตรฐานของยุคก่อนการปฏิวัติอุตสาหกรรมไปแล้ว 1.1 องศาเซลเซียส ทั้งยังมีแนวโน้มว่าความร้อนจะพุ่งสูงขึ้นอีกจนทะลุเพดานของขีดจำกัด 1.5 องศาเซลเซียส ภายในช่วงทศวรรษ 2030 นี้อย่างแน่นอน
ดร. โอลิเวอร์ เกเดน หนึ่งในคณะผู้เขียนรายงานจากสถาบันเพื่อความมั่นคงและกิจการระหว่างประเทศแห่งเยอรมนี ระบุว่า ""สำหรับเหล่าสมาชิกของคณะกรรมการ IPCC และบุคลากรในแวดวงวิทยาศาสตร์ผู้ศึกษาด้านภูมิอากาศโลกแล้ว มันชัดเจนอย่างยิ่งมาโดยตลอดว่า เราแทบจะไม่มีทางรักษาอุณหภูมิโลกให้ต่ำกว่าขีดจำกัดที่ 1.5 องศาเซลเซียสได้เลย""
ดร. เกเดนและทีมงานให้คำแนะนำใหม่ล่าสุดว่า การพยายามปรับลดอุณหภูมิโลกลงมาให้ได้โดยเร็วที่สุด หลังทะลุขีดจำกัดเดิมไปแล้ว ถือเป็นสิ่งที่ควรให้ความสำคัญมากกว่าในตอนนี้
อย่างไรก็ตาม การที่เราจำต้องปล่อยให้โลกร้อนขึ้นจนทะลุขีดจำกัดนั้นถือว่าสุ่มเสี่ยงอย่างมาก เพราะอาจทำให้ภาวการณ์ด้านสิ่งแวดล้อมต่าง ๆ พลอยเลวร้ายย่ำแย่ลง จนไปถึงจุดที่ไม่อาจจะแก้ไขให้กลับมาเป็นเหมือนเดิมได้อีก ตัวอย่างเช่นการละลายอย่างต่อเนื่องของชั้นดินเยือกแข็งคงตัวหรือเพอร์มาฟรอสต์ ซึ่งจะปลดปล่อยก๊าซเรือนกระจกปริมาณมหาศาลจากใต้ดินออกมาอีก
ส่วนการลดอุณหภูมิโลกให้กลับลงมาอย่างรวดเร็วหลังทะลุขีดจำกัดนั้น จะต้องใช้เทคโนโลยีดักจับหรือดึงคาร์บอนไดออกไซด์ส่วนเกินจากบรรยากาศ ซึ่งปัจจุบันยังคงมีราคาแพงและยังไม่ผ่านการทดสอบประสิทธิภาพ แต่รายงานของยูเอ็นฉบับนี้แนะนำว่า เราจะเป็นจะต้องเร่งมือทำทุกทางเพื่อให้บรรลุถึงจุดที่เรียกว่า ""เน็ตซีโร"" (net zero) หรือการปล่อยก๊าซเรือนกระจกสุทธิเป็นศูนย์โดยเร็วที่สุด
2. ต้องเลิกขุดเจาะเชื้อเพลิงฟอสซิล
แม้รายงานของยูเอ็นฉบับล่าสุดจะไม่ได้ระบุข้อความนี้ไว้โดยตรง แต่เนื้อหาทั้งหมดก็ได้บ่งชี้อย่างชัดแจ้งว่า เชื้อเพลิงฟอสซิลอย่างถ่านหิน น้ำมันปิโตรเลียม และก๊าซธรรมชาตินั้น หมดอนาคตในการเป็นพลังงานของโลกยุคใหม่แล้ว ทุกประเทศจะต้องเลิกขุดเจาะเชื้อเพลิงชนิดนี้ขึ้นมาใช้โดยเร็วที่สุด หากเราต้องการจะรักษาสภาพแวดล้อมที่มนุษย์สามารถดำรงชีวิตอยู่ได้เอาไว้
อันที่จริงรายงานฉบับนี้ได้เน้นย้ำถึงความสำคัญของการใช้พลังงานหมุนเวียน อย่างเช่นพลังงานจากแรงลมหรือแสงอาทิตย์ ซึ่งปัจจุบันพลังงานประเภทนี้มีราคาถูกลงอย่างมาก โดยในหลายประเทศการเปลี่ยนมาใช้พลังงานที่ปล่อยคาร์บอนในปริมาณน้อยนั้น มีต้นทุนค่าใช้จ่ายต่ำกว่าเชื้อเพลิงฟอสซิล
ดร. ฟรีเดอริเคอ ออตโต หนึ่งในคณะผู้เขียนรายงานบอกกับบีบีซีว่า ""หลักใหญ่ใจความที่รายงานฉบับนี้ต้องการจะบอก โดยเฉพาะอย่างยิ่งในเรื่องควรที่ต้องทำอย่างเร่งด่วนก็คือ ต้องหยุดยั้งการเผาเชื้อเพลิงฟอสซิลให้ได้โดยเร็วที่สุด เท่าที่มนุษย์จะสามารถทำได้""
""เหตุที่ต้องทำเช่นนั้น ไม่ใช่เพราะเราไม่มีเทคโนโลยีหรือความรู้ที่ก้าวหน้าพอจะจัดการกับปัญหาโลกร้อน แต่เป็นเพราะตอนนี้ แม้แต่ในหมู่คนระดับผู้นำที่มีอำนาจตัดสินใจ ก็ยังคงไม่รู้ร้อนรู้หนาวหรือตระหนักถึงความจำเป็นเร่งด่วนในการแก้ไขปัญหาภูมิอากาศโลก"" ดร. ออตโกล่าว
3. แท้จริงอำนาจจัดการปัญหาอยู่ในมือเรา
แม้จะดูเหมือนว่ารายงานปัญหาภูมิอากาศโลกของยูเอ็น จะเกี่ยวข้องกับนโยบายของรัฐและภาคการพลังงานเป็นส่วนใหญ่ แต่คราวนี้คณะกรรมการ IPCC ได้เปลี่ยนจุดสนใจมาอยู่ที่การให้ความร่วมมือในภาคประชาชนมากขึ้น โดยเน้นย้ำว่ากิจกรรมด้านสิ่งแวดล้อมต่าง ๆ ที่ประชาชนทั่วไปริเริ่มและลงมือทำด้วยตนเอง จะช่วยสร้างความเปลี่ยนแปลงในภาพรวมได้อย่างมีนัยสำคัญ
ไคซา โคโซเนน ผู้แทนของกรีนพีซที่เข้าร่วมสังเกตการณ์การประชุมของ IPCC ในครั้งนี้บอกว่า ""พวกเราสามารถลดการปล่อยคาร์บอนในอนาคตลงได้อย่างมาก โดยอาจช่วยตัดลดปริมาณคาร์บอนในบรรยากาศที่คาดการณ์ไว้สำหรับปี 2050 ลงได้ 40-70% เลยทีเดียว""
""กิจกรรมรักษ์โลกที่คนทั่วไปทำได้นั้น รวมถึงการเปลี่ยนมารับประทานอาหารที่ทำจากพืชให้มากขึ้น หลีกเลี่ยงการเดินทางด้วยเครื่องบิน สร้างเมืองและชุมชนที่ผู้คนสัญจรไปมาด้วยการเดินและปั่นจักรยานกันเป็นหลัก"" โคโซเนนกล่าว
รายงานฉบับนี้ยังพยายามผลักดันให้รัฐบาลของประเทศต่าง ๆ ปฏิรูปการคมนาคมขนส่ง ภาคอุตสาหกรรม และระบบพลังงาน เพื่อให้ประชาชนสามารถเลือกใช้ชีวิตในแบบที่ผลิตคาร์บอนต่ำได้ง่ายขึ้น โดยเสียค่าใช้จ่ายเพียงเล็กน้อย
4. สิ่งที่ทำลงไปวันนี้ ส่งผลถึงอีกหลายพันปีข้างหน้า
รายงานของยูเอ็นยังระบุว่า การกระทำและการตัดสินใจต่าง ๆ ของมนุษย์เกี่ยวกับสิ่งแวดล้อม ในช่วงเวลา 7 ปีหลังจากนี้ จะส่งผลกระทบต่อเนื่องไปได้อีกหลายพันปี เช่นการเพิ่มขึ้นของอุณหภูมิโลก 2-3 องศาเซลเซียส ในระดับที่เหนือมาตรฐานของยุคก่อนการปฏิวัติอุตสาหกรรม จะทำให้แผ่นน้ำแข็งที่เกาะกรีนแลนด์และทางตะวันตกของทวีปแอนตาร์กติกาละลายไปจนเกือบหมด โดยจะไม่สามารถกลับคืนสู่สภาพเดิมไปอีกหลายสหัสวรรษ
การที่โลกร้อนขึ้นเพียงเล็กน้อย ยังส่งผลให้ภาวการณ์ทางสิ่งแวดล้อมหลายด้านเข้าสู่จุดวิกฤต เช่นการละลายตัวของธารน้ำแข็งทั่วโลกในอัตราที่เร็วขึ้น
หากต้องการหยุดยั้งภาวะโลกร้อนลงในทันที ประเทศต่าง ๆ จะต้องยอมเพิ่มภาระความรับผิดชอบในการควบคุมปริมาณคาร์บอนขึ้นอีกภายในปี 2030 เพื่อให้บรรลุถึงเป้าหมายปล่อยก๊าซเรือนกระจกสุทธิเป็นศูนย์หรือเน็ตซีโรภายในปี 2050 รวมทั้งสามารถควบคุมอุณหภูมิโลกไม่ให้ร้อนขึ้นเกิน 1.5 องศาเซลเซียส หรือเกินไปเพียงเล็กน้อย ภายในปี 2100
""นอกจากระบบภูมิอากาศโลกแล้ว ระบบสังคมของมนุษย์และระบบนิเวศในปัจจุบันยังฟ้องว่า การแก้ไขปัญหาภาวะโลกร้อนนั้นเป็นเรื่องฉุกเฉินเร่งด่วนอย่างยิ่ง เราจะต้องรีบเปลี่ยนแปลงเพื่อทำให้โลกดีขึ้นได้สำหรับทุกคน"" ดร. ออตโตกล่าว
5. โลกร้อนไม่ใช่แค่เรื่องวิทยาศาสตร์ แต่เป็นปัญหาทางการเมือง
จุดแข็งของรายงานฉบับนี้ยังอยู่ที่การเห็นพ้องและยอมรับจากนานาประเทศ โดยผู้แทนของรัฐบาลชาติต่าง ๆ ได้ลงมติผ่านความเห็นชอบต่อเนื้อหาของรายงานในที่ประชุม IPCC ต่อหน้าบรรดานักวิทยาศาสตร์ที่จัดทำรายงานฉบับนี้ออกมา
แต่ถึงกระนั้นก็ตาม ดูเหมือนว่าปัญหาเรื่องอนาคตของเชื้อเพลิงฟอสซิลจะเป็นหัวข้อที่อภิปรายถกเถียงกันอย่างดุเดือด และกำลังกลายเป็นประเด็นทางการเมืองอย่างชัดเจนขึ้นทุกขณะ
เมื่อเดือน พ.ย. ของปีที่แล้ว ที่เมืองท่าชาร์มเอลเชกของประเทศอียิปต์ มีบางประเทศพยายามชักจูงให้ที่ประชุมด้านสิ่งแวดล้อมของยูเอ็น มีมติเห็นพ้องกับนโยบายลดการใช้เชื้อเพลิงฟอสซิล แต่ก็ไม่เป็นผลสำเร็จ มาในครั้งนี้การถกเถียงเรื่องดังกล่าวปรากฏขึ้นในที่ประชุม IPCC อีกครั้ง โดยมีสหภาพยุโรปออกตัวว่าอยู่ข้างฝ่ายสนับสนุนอย่างโจ่งแจ้ง
รายงานว่าด้วยภูมิอากาศโลกฉบับนี้ จะถูกใช้เป็นศูนย์กลางของการต่อสู้ในเวทีการเมืองเรื่องสิ่งแวดล้อมอีกครั้ง เมื่อมีการประชุม COP28 ที่นครดูไบของสหรัฐอาหรับเอมิเรตส์ในปีนี้
","หน่วยงานด้านวิทยาศาสตร์ที่ให้คำปรึกษากับองค์การสหประชาชาติ (ยูเอ็น) ได้ออกรายงานฉบับใหม่ที่เปิดเผยผลวิจัยสำคัญเกี่ยวกับภูมิอากาศโลก 6 เรื่อง มีสาระและประเด็นคือ 1. โลกร้อนขึ้นจวนทะลุขีดจำกัดแล้วจำเป็นต้องเร่งมือ เพื่อให้บรรลุถึงจุดที่เรียกว่า ""เน็ตซีโร"" (net zero) หรือการปล่อยก๊าซเรือนกระจกสุทธิเป็นศูนย์โดยเร็วที่สุด 2. ต้องเลิกขุดเจาะเชื้อเพลิงฟอสซิล 3. แท้จริงอำนาจจัดการปัญหาอยู่ในมือเรา กิจกรรมรักษ์โลกที่คนทั่วไปทำได้นั้น รวมถึงการเปลี่ยนมารับประทานอาหารที่ทำจากพืชให้มากขึ้น และควรพยายามผลักดันให้รัฐบาลของประเทศต่าง ๆ ปฏิรูปการคมนาคมขนส่ง ภาคอุตสาหกรรม และระบบพลังงาน 4. สิ่งที่ทำลงไปวันนี้ ส่งผลถึงอีกหลายพันปีข้างหน้า 5. โลกร้อนไม่ใช่แค่เรื่องวิทยาศาสตร์ แต่เป็นปัญหาทางการเมือง",
"ปรากฏการณ์ลานีญา (La Niña) ครั้งล่าสุด ซึ่งเริ่มขึ้นตั้งแต่เดือน ก.ย. ปี 2020 จนทำให้เกิดฝนตกหนักและอากาศหนาวเย็นในแถบมหาสมุทรแปซิฟิกติดต่อกันนานผิดปกติถึง 3 ปี ได้สิ้นสุดลงไปแล้วเมื่อไม่กี่วันที่ผ่านมา
กรมอุตุนิยมวิทยาของประเทศออสเตรเลีย ประกาศเมื่อวันที่ 14 มี.ค.ที่ผ่านมา ว่า ความเคลื่อนไหวเปลี่ยนแปลงในแบบจำลองภูมิอากาศโลกปัจจุบัน ชี้ถึงสภาวะหยุดนิ่งเป็นกลางทางภูมิอากาศ ซึ่งปกติจะเกิดขึ้นระหว่างการสลับสับเปลี่ยนไปมาของปรากฏการณ์เอลนีโญ – ลานีญา
นั่นหมายความว่าปรากฏการณ์ลานีญาที่ยาวนานถึง 3 ปีซ้อน ได้สิ้นสุดลงแล้วอย่างเป็นทางการ อย่างไรก็ตาม บรรดานักอุตุนิยมวิทยาคาดว่าจะเกิดสภาพภูมิอากาศแบบขั้วตรงข้ามติดตามมาในไม่ช้า ซึ่งก็คือปรากฏการณ์เอลนีโญที่มีความรุนแรงกว่าในอดีต โดยมีโอกาสจะเกิดขึ้นภายในปีนี้ถึงกว่า 50%
ดร. นันทินี ราเมศ นักวิจัยอาวุโสด้านภัยธรรมชาติ ประจำองค์การวิจัยวิทยาศาสตร์และอุตสาหกรรมแห่งเครือจักรภพ (CSIRO) บอกว่า “แม้ยังไม่อาจทำนายได้อย่างแน่นอนว่า สภาพอากาศทั่วโลกจะเปลี่ยนแปลงไปในทิศทางใดหลังจากนี้ แต่แบบจำลองภูมิอากาศส่วนใหญ่คาดการณ์ว่า อาจเกิดปรากฏการณ์เอลนีโญซึ่งจะทำให้อุณหภูมิเฉลี่ยของโลกเพิ่มสูงขึ้น”
โดยทั่วไปแล้ว เอลนีโญสามารถผลักดันให้อุณหภูมิเฉลี่ยของโลกเพิ่มขึ้นได้อีกราว 0.2 องศาเซลเซียส จึงนับว่าเสี่ยงและหมิ่นเหม่ต่อการทำให้โลกร้อนขึ้นจนเกินขีดจำกัด ซึ่งนานาประเทศได้กำหนดไว้ที่ไม่เกิน 1.5 องศาเซลเซียส เหนือระดับอุณหภูมิเฉลี่ยของยุคก่อนการปฏิวัติอุตสาหกรรม แต่ปัจจุบันโลกร้อนขึ้นกว่าระดับมาตรฐานในอดีตอยู่แล้วถึง 1.2 องศาเซลเซียส
ปรากฏการณ์เอลนีโญยังทำให้เกิดคลื่นความร้อนและภัยแล้งเป็นบริเวณกว้าง เนื่องจากน้ำทะเลในตอนกลางและทางตะวันออกของมหาสมุทรแปซิฟิกโดยเฉพาะอย่างยิ่งในแถบเส้นศูนย์สูตรจะอุ่นขึ้น ส่งผลให้กระแสลมกรดในแถบนั้นเคลื่อนตัวพัดลงใต้ นำพาอากาศร้อนและแห้งไปยังแถบตะวันตกของมหาสมุทรแปซิฟิกมากขึ้น โดยปรากฏการณ์นี้มักจะเกิดขึ้นเป็นเวลานาน 12-18 เดือน ในแต่ละครั้ง
สำหรับการเกิดลานีญาถึง 3 ปีซ้อน จัดว่าเป็นปรากฏการณ์ที่หาพบได้ยากมาก โดยเคยมีการบันทึกไว้เพียง 2 ครั้งในประวัติศาสตร์โลก ระหว่างช่วงปี 1973-1976 และ 1998-2001
งานวิจัยที่ตีพิมพ์ในวารสาร Geophysical Research Letters เมื่อปีที่แล้ว ซึ่งทำการศึกษาโดยทีมนักวิทยาศาสตร์ของมหาวิทยาลัยวอชิงตันในสหรัฐฯ ชี้ว่าความผิดปกติของปรากฏการณ์ลานีญาเกิดจากการกระทำของมนุษย์ในช่วงไม่กี่ทศวรรษที่ผ่านมา มากกว่าจะเป็นวงจรความเปลี่ยนแปลงตามธรรมชาติ
อย่างไรก็ตาม ทีมผู้วิจัยมองว่าการเปลี่ยนแปลงของสภาพภูมิอากาศโลกในระยะยาว จะส่งผลเอื้อให้ปรากฏการณ์เอลนีโญซึ่งตรงข้ามกับลานีญาเกิดขึ้นบ่อยครั้งกว่า โดยคลื่นความร้อนและความแห้งแล้งจะทวีความรุนแรงและเกิดขึ้นอย่างยาวนานในภูมิภาคแปซิฟิกหลังจากนี้
",บรรดานักอุตุนิยมวิทยาคาดว่าจะเกิดปรากฏการณ์เอลนีโญที่มีความรุนแรงกว่าในอดีต โดยมีโอกาสจะเกิดขึ้นภายในปีนี้ถึงกว่า 50% และการเกิดลานีญาถึง 3 ปีซ้อน จัดว่าเป็นปรากฏการณ์ที่หาพบได้ยากมาก งานวิจัยที่ตีพิมพ์ในวารสาร Geophysical Research Letters ชี้ว่าความผิดปกติของปรากฏการณ์ลานีญาเกิดจากการกระทำของมนุษย์ในช่วงไม่กี่ทศวรรษที่ผ่านมา มากกว่าจะเป็นวงจรความเปลี่ยนแปลงตามธรรมชาติ ทีมผู้วิจัยมองว่าการเปลี่ยนแปลงของสภาพภูมิอากาศโลกในระยะยาว จะส่งผลเอื้อให้ปรากฏการณ์เอลนีโญซึ่งตรงข้ามกับลานีญาเกิดขึ้นบ่อยครั้งกว่า โดยคลื่นความร้อนและความแห้งแล้งจะทวีความรุนแรงและเกิดขึ้นอย่างยาวนานในภูมิภาคแปซิฟิกหลังจากนี้,
"ทีมนักวิทยาศาสตร์อังกฤษเฝ้าติดตามภูเขาน้ำแข็งยักษ์ 2 ลูกอย่างใกล้ชิด ในขณะที่มันกำลังเคลื่อนเข้าสู่บริเวณที่อาจส่งผลกระทบต่อการเดินเรือ การประมง และสัตว์ทะเล
ภูเขาน้ำแข็งยักษ์ดังกล่าวประกอบไปด้วย ภูเขาน้ำแข็งชื่อ A81 ซึ่งมีขนาดใหญ่เท่ากรุงลอนดอน ส่วนอีกลูกชื่อ A76a มีขนาดใหญ่กว่า 3,000 ตารางกิโลเมตร ซึ่งใกล้เคียงกับมณฑลคอร์นวอลล์ อีกทั้งมีรูปทรงยาวคล้ายโต๊ะรีดผ้าเหมือนกัน
ภูเขาน้ำแข็งทั้งสองอาจใช้เวลาหลายทศวรรษกว่าจะละลายหมดไป และเมื่อถึงตอนนั้นก็จะทำให้น้ำจืดปริมาณมหาศาลไหลสู่มหาสมุทร ซึ่งอาจส่งผลกระทบต่อสิ่งมีชีวิตในทะเลแถบนั้น
อย่างไรก็ตาม นักวิทยาศาสตร์ชี้ว่านี่ไม่ใช่เรื่องแย่เสมอไป เพราะเมื่อน้ำแข็งละลายตัวก็จะปล่อยแร่ธาตุในยุคโบราณที่ติดอยู่ในน้ำแข็งลงสู่ทะเล
ตะกอนและแร่ธาตุเหล่านี้อุดมไปด้วยสารอาหารที่มีประโยชน์ต่อสิ่งมีชีวิตชนิดต่าง ๆ ในทะเล
ศาสตราจารย์ เกอไรนต์ ทาร์ลิง ซึ่งทำงานวิจัยในทวีปแอนตาร์กติกากำลังโดยสารเรือวิจัย Royal Research Ship Discovery เพื่อเดินทางกลับอังกฤษพร้อมทีมงาน ขณะนั้นเองเรือได้แล่นเข้าใกล้ภูเขาน้ำแข็ง A76a ที่ถูกกระแสน้ำพัดออกจากทะเลเวดเดลล์ ในแอนตาร์กติกาเข้าสู่มหาสมุทรแอตแลนติกตอนใต้
ทีมนักวิทยาศาสตร์จึงถือโอกาสในการสำรวจภูเขาน้ำแข็งยักษ์ลูกนี้ ด้วยการเก็บตัวอย่างน้ำแข็งมาศึกษาโดยใช้ท่อชนิดพิเศษที่ไม่มีการปนเปื้อน
ก่อนจะล่องลอยอยู่กลางทะเล ภูเขาน้ำแข็ง A76a ได้แตกออกจากหิ้งน้ำแข็งฟิลช์เนอร์-รอนน์ (Filchner-Ronne Ice Shelf) ในเดือน พ.ค. 2021
จากนั้นก็ถูกกระแสคลื่นลมพัดพาขึ้นเหนือมุ่งหน้าสู่บริเวณช่องว่างระหว่างหมู่เกาะฟอล์กแลนด์ และเกาะเซาท์จอร์เจีย ดินแดนโพ้นทะเลของอังกฤษ
นักวิทยาศาสตร์กังวลว่า ภูเขาน้ำแข็งลูกนี้อาจลอยไปติดอยู่บริเวณน้ำตื้นใกล้กับเกาะเซาท์จอร์เจีย หรือหมู่เกาะขนาดเล็กที่อยู่ใกล้เคียงที่เรียกว่า ""แชกร็อคส์""
หากเป็นเช่นนั้น ก็อาจส่งผลกระทบต่อสัตว์ทะเลในท้องถิ่น และต่อผู้คน เนื่องจากอาจส่งผลต่อการทำประมงและการเดินเรือ
ส่วนภูเขาน้ำแข็ง A81 แตกตัวออกจากหิ้งน้ำแข็งบรันต์ (Brunt Ice Shelf) เมื่อปลายเดือน ม.ค.ที่ผ่านมา แม้ว่าเหล่านักวิทยาศาสตร์จะคาดการณ์ว่ามันจะแยกตัวออกมาตั้งแต่เมื่อหลายปีก่อน
คาดว่าภูเขาน้ำแข็งขนาดเท่ากรุงลอนดอนลูกนี้จะมีชะตากรรมเดียวกับ A76a โดยจะเคลื่อนที่เข้าสู่เส้นทางเดินเรือขนส่งสินค้าในมหาสมุทรแอตแลนติกตอนใต้

ทีมนักวิจัยอังกฤษได้มีโอกาสบินสำรวจเหนือภูเขาน้ำแข็งลูกนี้มาแล้วในขณะที่มันกำลังเคลื่อนที่เข้าใกล้สถานีวิจัยฮาลลีย์ ซึ่งตั้งอยู่ส่วนปลายสุดของซีกโลกใต้เมื่อฤดูร้อนปีที่แล้ว
","ภูเขาน้ำแข็งชื่อ A81 มีขนาดใหญ่เท่ากรุงลอนดอน ส่วนอีกลูกชื่อ A76a มีขนาดใหญ่กว่า 3,000 ตารางกิโลเมตร ซึ่งใกล้เคียงกับมณฑลคอร์นวอลล์ มีรูปทรงยาวคล้ายโต๊ะรีดผ้าเหมือนกัน ภูเขาน้ำแข็งเมื่อละลายหมดไป อาจส่งผลกระทบต่อสิ่งมีชีวิตในทะเลแถบนั้น อย่างไรก็ตามนักวิทยาศาสตร์ชี้ว่านี่ไม่ใช่เรื่องแย่ เพราะเมื่อน้ำแข็งละลายตัวก็จะปล่อยแร่ธาตุในยุคโบราณที่ติดอยู่ในน้ำแข็งลงสู่ทะเล ตะกอนและแร่ธาตุเหล่านี้อุดมไปด้วยสารอาหารที่มีประโยชน์ต่อสิ่งมีชีวิตชนิดต่าง ๆ ภูเขาน้ำแข็ง A76a นักวิทยาศาสตร์กังวลว่า อาจลอยไปติดอยู่บริเวณน้ำตื้นใกล้กับเกาะเซาท์จอร์เจีย ซึ่งอาจส่งผลกระทบต่อสัตว์ทะเลในท้องถิ่น และต่อผู้คน อาจส่งผลต่อการทำประมงและการเดินเรือ ส่วนภูเขาน้ำแข็ง A81 คาดว่าจะเคลื่อนที่เข้าสู่เส้นทางเดินเรือขนส่งสินค้าในมหาสมุทรแอตแลนติกตอนใต้",
"ไวรัสจากยุคโบราณที่หลับใหลในชั้นดินเยือกแข็งคงตัวหรือ “เพอร์มาฟรอสต์” (permafrost) มานานถึงเกือบ 50,000 ปี สามารถทำให้เกิดการติดเชื้อในเซลล์อะมีบาได้ หลังนักวิทยาศาสตร์ปลุกมันให้กลับฟื้นคืนชีพขึ้นมาอีกครั้ง
ดร. ฌอง-มิเชล คลาเวรี นักชีววิทยาวิวัฒนาการ จากมหาวิทยาลัยเอกซ์-มาร์แซลล์ของฝรั่งเศส เผยผลงานวิจัยที่น่าทึ่งเกี่ยวกับจุลชีพจากยุคโบราณอีกครั้ง ในวารสาร Viruses ฉบับวันที่ 18 ก.พ. ที่ผ่านมา โดยก่อนหน้านี้เขาเคยทำให้เชื้อไวรัสและแบคทีเรียจากยุคน้ำแข็งหลายชนิดฟื้นคืนชีพมาแล้ว เพื่อศึกษาถึงความเป็นไปได้ของการเกิดโรคระบาดชนิดใหม่และวิธีป้องกันภัยทางสาธารณสุขในอนาคต
ล่าสุดดร. คลาเวรี ทดสอบความสามารถของเชื้อไวรัสค้นพบใหม่หลายชนิดจากยุคน้ำแข็ง ในเรื่องของการเข้าสู่เซลล์และขยายพันธุ์ภายในเซลล์ของสิ่งมีชีวิต ซึ่งเป็นกิจกรรมในการดำรงชีวิตของไวรัสที่ทำให้เกิดโรคติดเชื้อขึ้นนั่นเอง
พบจุลชีพที่มนุษย์ไม่รู้จัก ฝังตัวในธารน้ำแข็งที่ราบสูงทิเบต
โลกร้อนทำเชื้อร้ายในดินเยือกแข็งขั้วโลกฟื้นคืนชีพ
ย้อนอดีตเหตุเชื้อร้ายหลุดจากห้องแล็บ
ผลปรากฏว่าไวรัสโบราณที่มีอายุ 48,500 ปี ซึ่งถือว่าเก่าแก่ที่สุดเท่าที่เคยมีการค้นพบมา สามารถทำให้เซลล์ของจุลชีพชนิดอื่นอย่างเช่นเซลล์อะมีบาติดเชื้อไวรัสได้ ไม่ต่างไปจากพฤติกรรมของเชื้อไวรัสในยุคปัจจุบัน
เชื้อไวรัสดังกล่าวถูกค้นพบบริเวณทะเลสาบใต้ดินของไซบีเรีย ซึ่งอยู่ลึกลงไปใต้ชั้นดินเยือกแข็งที่ด้านบนเริ่มละลาย เนื่องจากผลกระทบของภาวะโลกร้อน
ส่วนไวรัสโบราณอีกชนิดหนึ่ง ซึ่งได้จากซากช้างแมมมอธขนยาวอายุ 27,000 ปี และจัดว่าเป็นไวรัสที่มีอายุน้อยที่สุดในการทดสอบครั้งนี้ ก็สามารถทำให้เซลล์อะมีบาติดเชื้อได้เช่นเดียวกัน
ดร. คลาเวรีบอกว่า การค้นพบในครั้งนี้ชี้ถึงความเสี่ยงของภัยจากโรคระบาดที่อาจเกิดขึ้นได้ในอนาคต “กรณีนี้เป็นตัวอย่างที่แสดงให้เห็นว่า ยังคงมีไวรัสโบราณอีกหลายชนิดในชั้นดินเยือกแข็งที่ยังไม่ตาย และกำลังรอวันฟื้นคืนชีพเพื่อออกมาสร้างหายนะทางสาธารณสุขต่อโลก”
ตามปกติแล้วชั้นดินเยือกแข็งส่วนบนที่มีความลึกราว 50 เซนติเมตร จะละลายตัวเป็นประจำในฤดูร้อน แต่การเปลี่ยนแปลงของสภาพภูมิอากาศโลกทำให้อุณหภูมิในเขตวงกลมอาร์กติกเพิ่มสูงขึ้นเร็วกว่าส่วนอื่น ๆ ของโลกถึง 3 เท่า และทำให้ชั้นดินเยือกแข็งที่ลึกลงไปละลายตัวได้มากขึ้น
ชั้นดินเยือกแข็งคงตัวนั้นเป็นสถานที่เหมาะสมสำหรับการจำศีลเป็นเวลานานของเชื้อไวรัสและแบคทีเรีย เนื่องจากเป็นที่มืดมิดแสงส่องไม่ถึง มีความเย็นยะเยือกและไม่มีออกซิเจน ทำให้เชื้อร้ายที่อยู่ในซากศพของมนุษย์และสัตว์ซึ่งกลบฝังไว้ตื้น ๆ เมื่อในอดีต สามารถมีชีวิตอยู่ได้นานนับร้อยนับพันปี หรือในบางครั้งอาจเป็นหลายล้านปีเลยทีเดียว
","ดร. ฌอง-มิเชล คลาเวรี เผยผลงานวิจัย ในวารสาร Viruses ที่ทดสอบความสามารถของเชื้อไวรัสค้นพบใหม่หลายชนิดจากยุคน้ำแข็ง ในเรื่องของการเข้าสู่เซลล์และขยายพันธุ์ภายในเซลล์ของสิ่งมีชีวิต พบจุลชีพที่มนุษย์ไม่รู้จัก ฝังตัวในธารน้ำแข็งที่ราบสูงทิเบต โลกร้อนทำให้เชื้อในดินเยือกแข็งขั้วโลกฟื้นคืนชีพ ผลปรากฏว่าไวรัสโบราณที่มีอายุ 48,500 ปี สามารถทำให้เซลล์ของจุลชีพชนิดอื่นอย่างเซลล์อะมีบาติดเชื้อไวรัสได้ ส่วนไวรัสจากซากช้างแมมมอธขนยาวอายุ 27,000 ปี ก็สามารถทำให้เซลล์อะมีบาติดเชื้อได้เช่นเดียวกัน ดร. คลาเวรีบอกว่า การค้นพบในครั้งนี้ชี้ถึงความเสี่ยงของภัยจากโรคระบาดที่อาจเกิดขึ้นได้ในอนาคต กรณีนี้เป็นตัวอย่างที่แสดงให้เห็นว่า ยังคงมีไวรัสโบราณอีกหลายชนิดในชั้นดินเยือกแข็งที่ยังไม่ตาย และกำลังรอวันฟื้นคืนชีพเพื่อออกมาสร้างหายนะทางสาธารณสุขต่อโลก",
"ทีมนักวิทยาศาสตร์นานาชาตินำโดยมหาวิทยาลัยโมนาชของออสเตรเลีย เผยผลการศึกษาด้านมลพิษทางอากาศที่จัดทำขึ้นเป็นครั้งแรกของโลก โดยพบว่าตลอดช่วงสองทศวรรษที่ผ่านมา มีประชากรโลกเพียง 0.001% ได้รับอากาศบริสุทธิ์ที่มีมลพิษในระดับต่ำ ทำให้ปัจจุบันแทบจะไม่มีสถานที่แห่งใดในโลกปลอดจากหมอกควันและฝุ่นพิษอีกแล้ว
ผลวิจัยดังกล่าวซึ่งตีพิมพ์ในวารสารการแพทย์ The Lancet Planetary Health ระบุว่าข้อมูลระหว่างปี 2000 - 2019 ชี้ว่าคุณภาพอากาศทั่วโลกมีแนวโน้มย่ำแย่ลงเรื่อย ๆ จนกระทั่งปี 2019 เมืองต่าง ๆ ทั่วโลกมีจำนวนวันที่ค่ามลพิษรวมทั้งฝุ่นละเอียด PM 2.5 สูงเกินมาตรฐานบ่อยถึง 70% หรือเกือบตลอดทั้งปี
ทั่วทุกภูมิภาคของโลกยังมีค่าเฉลี่ยความหนาแน่นของฝุ่นพิษดังกล่าวถึง 32.8 ไมโครกรัมต่อลูกบาศก์เมตร ซึ่งเกินกว่ามาตรฐานที่องค์การอนามัยโลกกำหนดไว้ถึงสองเท่า
มีการติดตามเก็บข้อมูลจากสถานีตรวจวัดคุณภาพอากาศ 5,446 แห่ง ใน 65 ประเทศ ตลอดระยะเวลาร่วม 20 ปี ทำให้พบว่าภูมิภาคเอเชียตะวันออกมีสภาพการณ์ด้านมลพิษทางอากาศเลวร้ายที่สุดในโลก โดยมีค่าเฉลี่ยความหนาแน่นของฝุ่นพิษ PM 2.5 สูงถึง 50 ไมโครกรัมต่อลูกบาศก์เมตรในแต่ละปี รองลงมาคือภูมิภาคเอเชียใต้ซึ่งมีค่าเฉลี่ยของ PM 2.5 อยู่ที่ 37.2 ไมโครกรัมต่อลูกบาศก์เมตร ส่วนอันดับสามคือภูมิภาคแอฟริกาเหนือที่ 30 ไมโครกรัมต่อลูกบาศก์เมตร
อย่างไรก็ตาม มีบางส่วนของโลกที่ปริมาณของฝุ่นพิษยังคงไม่สูงมากนัก โดยออสเตรเลียและนิวซีแลนด์มีค่าเฉลี่ยของ PM 2.5 ตลอดช่วง 20 ปีที่ผ่านมาเพียง 8.5 ไมโครกรัมต่อลูกบาศก์เมตร ตามมาด้วยภูมิภาคโอเชียเนียและอเมริกาใต้ที่ 12.6 และ 15.6 ไมโครกรัมต่อลูกบาศก์เมตรตามลำดับ
ส่วนแนวโน้มความเปลี่ยนแปลงด้านมลพิษทางอากาศของทั่วโลก ตลอดช่วงสองทศวรรษที่ผ่านมานั้น ปรากฏว่าฝุ่น PM 2.5 ในภูมิภาคยุโรปและอเมริกาเหนือมีแนวโน้มลดต่ำลง ในขณะที่ภูมิภาคเอเชียใต้, ออสเตรเลีย, นิวซีแลนด์, อเมริกาใต้, และหมู่เกาะในทะเลแคริบเบียนกลับมีแนวโน้มพุ่งสูงขึ้น
มลพิษจากฝุ่น PM 2.5 มักมีแนวโน้มจะเพิ่มขึ้นหรือลดลงตามฤดูกาล โดยในทางตะวันออกเฉียงเหนือของจีนและภาคเหนือของอินเดีย การเผาเชื้อเพลิงฟอสซิลเพื่อให้ความอบอุ่นในครัวเรือน ทำให้เกิดมลพิษทางอากาศในปริมาณสูงสุดในช่วงฤดูหนาว แต่แถบชายฝั่งตะวันออกของทวีปอเมริกาเหนือและทางตะวันออกเฉียงใต้ของออสเตรเลีย ไฟป่าคือสาเหตุสำคัญที่ทำให้เกิดมลพิษทางอากาศในช่วงฤดูร้อน
ในแต่ละปีมีผู้เสียชีวิตจากมลพิษทางอากาศถึง 8 ล้านคนทั่วโลก โดยเฉพาะอย่างยิ่งฝุ่นละเอียด PM 2.5 นั้น สามารถเข้าสู่ระบบทางเดินหายใจส่วนลึกและเข้าสู่กระแสเลือด ทำให้เกิดโรคร้ายแรงอย่างเช่นมะเร็งปอด, โรคหัวใจ, และโรคหลอดเลือดสมองได้
","ทีมนักวิทยาศาสตร์นานาชาติ เผยผลการวิจัยในวารสารการแพทย์ The Lancet Planetary Health ข้อมูลปี 2000 - 2019 ชี้ว่าคุณภาพอากาศทั่วโลกมีแนวโน้มย่ำแย่ลงเรื่อย ๆ จนปี 2019 ทั่วโลกมีจำนวนวันที่ค่ามลพิษรวมทั้งฝุ่นละเอียด PM 2.5 สูงเกินมาตรฐานบ่อยถึง 70% หรือเกือบตลอดทั้งปี ทั่วทุกภูมิภาคของโลกยังมีค่าเฉลี่ยความหนาแน่นของฝุ่นพิษดังกล่าวถึง 32.8 ไมโครกรัมต่อลูกบาศก์เมตร ซึ่งเกินกว่ามาตรฐานที่องค์การอนามัยโลกกำหนดไว้ถึงสองเท่า มีการติดตามเก็บข้อมูลจากสถานีตรวจวัดคุณภาพอากาศ 5,446 แห่ง ใน 65 ประเทศ ตลอดระยะเวลาร่วม 20 ปี พบว่าภูมิภาคเอเชียตะวันออกมีสภาพการณ์ด้านมลพิษทางอากาศเลวร้ายที่สุดในโลก รองลงมาคือภูมิภาคเอเชียใต้ อันดับสามคือภูมิภาคแอฟริกาเหนือ และมีบางส่วนของโลกที่ปริมาณของฝุ่นพิษยังคงไม่สูงมากนัก โดยออสเตรเลียและนิวซีแลนด์ตามมาด้วยภูมิภาคโอเชียเนียและอเมริกาใต้",
"ทีมนักวิทยาศาสตร์ชาวอเมริกันเสนอแผนการแหวกแนวเพื่อแก้ไขปัญหาการเปลี่ยนแปลงสภาพภูมิอากาศ โดยจะใช้วิธีปล่อยกลุ่มเมฆฝุ่นจากดวงจันทร์ไปยังจุดที่เหมาะสม เพื่อบดบังแสงอาทิตย์บางส่วน ซึ่งจะทำให้อุณหภูมิเฉลี่ยของโลกที่กำลังร้อนแรงขึ้นทุกขณะลดต่ำลง
แม้ก่อนหน้านี้จะเคยมีผู้เสนอแผนการที่คล้ายกันมาแล้ว โดยให้นำฝุ่นละอองปริมาณกว่า 100 ล้านตัน ไปปล่อยไว้ที่จุดสมดุลแรงโน้มถ่วง L1 ระหว่างโลกและดวงอาทิตย์ เพื่อช่วยให้เกิดการกระเจิงของอนุภาคแสงหรือโฟตอน แต่วิธีนี้มีปัญหาติดขัดเรื่องลมสุริยะ ซึ่งอาจพัดพาให้กลุ่มฝุ่นสลายตัวหรือเคลื่อนจากตำแหน่งที่ต้องการได้เสมอ
ด้วยเหตุนี้คณะนักฟิสิกส์จากมหาวิทยาลัยยูทาห์ของสหรัฐฯ ซึ่งนำทีมโดยศาสตราจารย์เบนจามิน บรอมลีย์ จึงได้ใช้แบบจำลองคอมพิวเตอร์ค้นหาทางออกของปัญหาข้างต้น จนพบว่าการใช้ปืนรางพลังแม่เหล็กไฟฟ้า (railgun) ยิงปล่อยกลุ่มเมฆฝุ่นโดยตรงจากดวงจันทร์ทีละน้อยอย่างต่อเนื่อง จะช่วยให้การบดบังแสงอาทิตย์ที่ส่องตรงมายังโลกมีประสิทธิภาพมากขึ้น
รายงานที่จัดทำโดยทีมวิจัยของ ศ.บรอมลีย์ ได้รับการตีพิมพ์ลงในวารสาร PLOS Climate ฉบับล่าสุด โดยระบุว่าปืนรางพลังแม่เหล็กไฟฟ้าที่ติดตั้งบนขั้วเหนือของดวงจันทร์ จะยิงปล่อยกลุ่มเมฆฝุ่นไปยังจุดสมดุลแรงโน้มถ่วง L1 ด้วยความเร็ว 2.8 กิโลเมตรต่อวินาที
เมฆฝุ่นปริมาณ 1 ล้านตันที่ยิงปล่อยออกมาในแต่ละครั้ง จะลอยอยู่ตรงตำแหน่งที่ต้องการเป็นเวลา 5 วัน ก่อนจะสลายตัวไปในที่สุด โดยผลคำนวณชี้ว่าภายใน 1 ปี วิธีนี้จะสามารถลดความร้อนแรงของแสงอาทิตย์ลงได้ 1.8% หรือเท่ากับทำให้โลกมืดมิดไปเป็นเวลา 6 วันเต็ม
อย่างไรก็ตาม ยังคงต้องมีการวิจัยและเตรียมการทางวิศวกรรมเพิ่มเติมอีกนานนับสิบปี ก่อนที่จะนำวิธีดังกล่าวมาช่วยลดโลกร้อนได้จริง ซึ่งนักวิทยาศาสตร์จำนวนหนึ่งแสดงความกังวลว่า การสร้างกลุ่มเมฆฝุ่นจากดวงจันทร์มาบดบังแสงอาทิตย์อาจส่งผลให้ภูมิอากาศโลกแปรปรวนมากยิ่งขึ้น โดยอุณหภูมิ กระแสลม ปริมาณน้ำฝน ระบบนิเวศ และเกษตรกรรมในหลายพื้นที่ของโลกจะได้รับผลกระทบที่แตกต่างกัน
ศ. เคอร์ทิส สตรัก จากมหาวิทยาลัยไอโอวาสเตตของสหรัฐฯ ชี้ว่ากลุ่มเมฆฝุ่นที่สร้างขึ้นอาจทำให้เกิดอุกกาบาตขนาดเล็กจิ๋ว (micrometeorite) พุ่งเข้าใส่โลกด้วยความเร็วสูงเกินปกติ จนสร้างความเสียหายต่อดาวเทียมที่โคจรอยู่รอบโลกได้
ศ. สตรักยังบอกว่า แผนการลดโลกร้อนนี้มีปัญหาเรื่องความคุ้มค่า โดยเฉพาะอย่างยิ่งในการทุ่มเททรัพยากรมหาศาลเพื่อสร้างระบบยิงปล่อยเมฆฝุ่นบนดวงจันทร์ ทั้งต้องได้รับความยินยอมจากนานาประเทศเสียก่อน เพราะเป็นแผนการที่ส่งผลกระทบต่อคนทั้งโลก
",ทีมนักวิทยาศาสตร์ชาวอเมริกันเสนอแผนโดยจะใช้วิธีปล่อยกลุ่มเมฆฝุ่นจากดวงจันทร์ไปยังจุดที่เหมาะสม เพื่อบดบังแสงอาทิตย์บางส่วน ซึ่งจะทำให้อุณหภูมิเฉลี่ยของโลกที่กำลังร้อนแรงขึ้นทุกขณะลดต่ำลง แม้จะเคยมีผู้เสนอแผนการที่คล้ายกันมาแล้วแต่วิธีนี้มีปัญหาติดขัดเรื่องลมสุริยะ ด้วยเหตุนี้คณะนักฟิสิกส์ นำทีมโดยศาสตราจารย์เบนจามิน บรอมลีย์ จึงใช้แบบจำลองคอมพิวเตอร์ จนพบว่าการใช้ปืนรางพลังแม่เหล็กไฟฟ้า (railgun) ยิงปล่อยกลุ่มเมฆฝุ่นโดยตรงจากดวงจันทร์ทีละน้อยอย่างต่อเนื่อง จะช่วยให้การบดบังแสงอาทิตย์ที่ส่องตรงมายังโลกมีประสิทธิภาพมากขึ้น รายงานลงในวารสาร PLOS Climate โดยระบุว่าปืนรางพลังแม่เหล็กไฟฟ้าที่ติดตั้งบนขั้วเหนือของดวงจันทร์ จะยิงปล่อยกลุ่มเมฆฝุ่นไปยังจุดสมดุลแรงโน้มถ่วง L1 ด้วยความเร็ว 2.8 กิโลเมตรต่อวินาที อย่างไรก็ตาม ยังคงต้องมีการวิจัยและเตรียมการทางวิศวกรรมเพิ่มเติมอีกนานนับสิบปี ก่อนที่จะนำวิธีดังกล่าวมาช่วยลดโลกร้อนได้จริง นักวิทยาศาสตร์จำนวนหนึ่งกังวลว่าอาจส่งผลให้ภูมิอากาศโลกแปรปรวนมากยิ่งขึ้น,
"ผลการศึกษาล่าสุดของนักวิทยาศาสตร์สวีเดนชี้ว่า ขณะนี้ไม่มีสถานที่แห่งใดบนโลกปลอดสาร PFAS หรือที่รู้จักกันในชื่อว่า “สารเคมีชั่วนิรันดร์” (forever chemicals) อีกแล้ว โดยพบการปนเปื้อนในน้ำฝนที่ตกลงมาทั่วโลก ซึ่งสูงเกินระดับปลอดภัยตามที่รัฐบาลสหรัฐฯ กำหนดไว้มาก
แม้งานวิจัยที่ผ่านมายังไม่อาจสรุปได้ว่า สาร PFAS ที่เป็นสารเคลือบเครื่องครัวเทฟลอน และใช้ในผลิตภัณฑ์อุตสาหกรรมหลายอย่าง เช่นสี กาว กระดาษ เสื้อกันฝน บรรจุภัณฑ์ต่าง ๆ เป็นสารก่อมะเร็งและส่งผลร้ายต่อสุขภาพในระยะยาวหรือไม่ แต่ผู้เชี่ยวชาญบางส่วนเชื่อว่าหากไม่จำกัดปริมาณการใช้สาร PFAS เสียแต่บัดนี้ จะทำให้เกิดผลร้ายต่อมนุษย์ในอนาคตอย่างแน่นอน
สาร PFAS หรือโพลีฟลูออโรอัลคิลและเพอร์ฟลูออโรอัลคิล เป็นสารประกอบฟลูออรีนที่มีอยู่ราว 4,500 ชนิด สามารถตกค้างอยู่ในดิน น้ำ และบรรยากาศได้นานกว่าหลายพันปี จนได้รับฉายาว่าเป็นสารเคมีชั่วนิรันดร์
วงจรการแพร่กระจายตัวของสาร PFAS นั้น เริ่มจากการเป็นอนุภาคขนาดเล็กในละอองน้ำทะเล ซึ่งจะถูกลมพัดพาขึ้นไปในอากาศ และตกลงมากับน้ำฝนที่แทรกซึมสู่พื้นดินเบื้องล่าง สามารถจะพบได้แม้แต่ในพื้นที่ห่างไกล เช่น ทวีปแอนตาร์กติกา   
ทีมนักวิทยาศาสตร์จากมหาวิทยาลัยสตอล์กโฮล์มของสวีเดน ตีพิมพ์ผลการศึกษาข้างต้นในวารสาร Environmental Science & Technology โดยระบุว่าผลการตรวจสอบสาร PFAS สี่ชนิดในน้ำฝนที่ตกลงมาทั่วโลก พบว่ามีสารดังกล่าวอยู่ชนิดหนึ่งที่มีปริมาณการปนเปื้อนสูงในน้ำฝนของทุกแห่ง ซึ่งเกินระดับมาตรฐานความปลอดภัยของน้ำดื่มที่รัฐบาลสหรัฐฯ กำหนดไว้มาก ทั้งยังพบการปนเปื้อนในดินทั่วโลกอีกด้วย
ศาสตราจารย์เอียน เคาซินส์ ผู้นำทีมวิจัยบอกว่า “ไม่มีพื้นที่ปลอดภัยบนโลกของเราอีกต่อไปแล้ว เราพบสารเคมีนี้ในทุกแห่ง และไม่สามารถจำกัดมันให้อยู่ในระดับที่ปลอดภัยได้อีกต่อไปแล้ว คำพูดของผมไม่ได้หมายความว่าเราจะต้องตายกันหมด เพียงแต่ตอนนี้ไม่มีสถานที่ไหนเลยที่เราจะมั่นใจได้ว่า สิ่งแวดล้อมในพื้นที่นั้นมีความปลอดภัย”
ก่อนหน้านี้มีงานวิจัยที่ชี้ว่า หากได้รับสาร PFAS ในปริมาณสูง จะมีความเสี่ยงต่อโรคมะเร็งบางชนิด รวมทั้งปัญหาการเจริญพันธุ์ และพัฒนาการที่ล่าช้าในเด็ก แต่ก็มีงานวิจัยอีกจำนวนหนึ่งที่ไม่พบความเชื่อมโยงเกี่ยวข้องระหว่างสาร PFAS กับโรคดังกล่าวแต่อย่างใด
ศาสตราจารย์คริสปิน ฮัลแซลล์ ผู้เชี่ยวชาญเรื่องสาร PFAS จากมหาวิทยาลัยแลงคาสเตอร์ของสหราชอาณาจักร ซึ่งไม่ได้เป็นหนึ่งในสมาชิกทีมวิจัยของ ศ. เคาซินส์ แสดงความเห็นว่า “แค่ในน้ำฝนเพียงอย่างเดียว ปริมาณของสาร PFAS ก็สูงเกินมาตรฐานไปแล้ว ไม่ต้องนับถึงการปนเปื้อนในสิ่งแวดล้อมส่วนอื่น ๆ  ซึ่งในระยะยาวจะต้องส่งผลกระทบที่เป็นอันตรายต่อสุขภาพของมนุษย์อย่างแน่นอน เนื่องจากการปนเปื้อนของสารเคมีในน้ำดื่ม”
อย่างไรก็ตาม ศ. ฮัลแซลล์บอกว่า เราสามารถขจัดสาร PFAS ออกจากน้ำดื่มน้ำใช้ได้ โดยผ่านกระบวนการบางอย่างที่โรงบำบัดน้ำ แต่วิธีทำให้น้ำปราศจากสารปนเปื้อนแบบนี้มีค่าใช้จ่ายสูงมาก
ทีมผู้วิจัยจากมหาวิทยาลัยสตอล์กโฮล์มยังชี้ว่า การควบคุมปริมาณสาร PFAS ไม่ให้ปนเปื้อนในสิ่งแวดล้อมจนเกินระดับมาตรฐานนั้น ปัจจุบันไม่อาจจะทำได้โดยง่ายในทางปฏิบัติ ทั้งยังมีแนวโน้มว่ารัฐบาลสหรัฐฯ และประเทศอื่น ๆ จะลดหย่อนผ่อนปรนเกณฑ์มาตรฐานดังกล่าวให้ต่ำลงเรื่อย ๆ เพราะไปขัดขวางกิจกรรมทางเศรษฐกิจเช่นการก่อสร้างอาคารและอุตสาหกรรมต่าง ๆ
ศ. เคาซินส์ กล่าวทิ้งท้ายว่า “อย่างไรเสียมนุษย์ก็ต้องการสารเคมีที่คงทน ซึ่งจะช่วยให้ผลิตภัณฑ์ต่าง ๆ ใช้งานได้นาน แต่เราควรค้นหาสารเคมีที่ไม่เป็นอันตรายมาแทนที่ PFAS ให้ได้โดยเร็ว ผมหวังว่าภาคอุตสาหกรรมที่มีแนวคิดก้าวหน้าจะร่วมมือกันหาทางออกในเรื่องนี้”
","สาร PFAS หรือโพลีฟลูออโรอัลคิลและเพอร์ฟลูออโรอัลคิล เป็นสารประกอบฟลูออรีนที่มีอยู่ราว 4,500 ชนิด สามารถตกค้างอยู่ในดิน น้ำ และบรรยากาศได้นานกว่าหลายพันปี จนได้รับฉายาว่าเป็นสารเคมีชั่วนิรันดร์ วงจรการแพร่กระจายตัวของสาร PFAS เริ่มจากการเป็นอนุภาคขนาดเล็กในละอองน้ำทะเล ซึ่งจะถูกลมพัดพาขึ้นไปในอากาศ และตกลงมากับน้ำฝนที่แทรกซึมสู่พื้นดินเบื้องล่าง ทีมนักวิทยาศาสตร์จากมหาวิทยาลัยสตอล์กโฮล์มของสวีเดน ตีพิมพ์ผลการศึกษาในวารสาร Environmental Science & Technology โดยระบุว่าผลการตรวจสอบสาร PFAS สี่ชนิดในน้ำฝนที่ตกลงมาทั่วโลก พบว่ามีสารดังกล่าวอยู่ชนิดหนึ่งที่มีปริมาณการปนเปื้อนสูงในน้ำฝนของทุกแห่ง ซึ่งเกินระดับมาตรฐานความปลอดภัยของน้ำดื่มที่รัฐบาลสหรัฐฯ กำหนดไว้มาก ทั้งยังพบการปนเปื้อนในดินทั่วโลกอีกด้วย",
"นักวิทยาศาสตร์ที่รวบรวมความเสียหายทางเศรษฐกิจจากสัตว์ต่างถิ่นที่แพร่ขยายไปทั่วจนกลายเป็นศัตรูพืชทั่วโลก พบว่า สัตว์ 2 สายพันธุ์สร้างความเสียหายมากกว่าสัตว์ชนิดอื่น ๆ
กบกระทิงอเมริกัน (American bullfrog) และงูต้นไม้สีน้ำตาล (brown tree snake) สร้างความเสียหายต่อโลกรวมกัน 16,300 ล้านดอลลาร์สหรัฐ (ประมาณ 5.9 แสนล้านบาท) นับตั้งแต่ปี 1986
นอกจากนี้ความเสียหายต่อระบบนิเวศแล้ว สัตว์ที่รุกรานทั้ง 2 ชนิดนี้ยังสร้างความเสียหายต่อพืชผลทางการเกษตรและทำให้เกิดกระแสไฟฟ้าขัดข้องด้วย
นักวิจัยหวังว่า การค้นพบนี้จะสนับสนุนให้มีการลงทุนเพิ่มขึ้นในการช่วยหยุดยั้งสัตว์ทั้ง 2 สายพันธุ์นี้ในอนาคต
นักวิทยาศาสตร์ซึ่งได้เขียนผลการศึกษานี้ในวารสาร Scientific Reports ระบุว่า ความเสียหายที่เกิดจากงูต้นไม้สีน้ำตาลเพียงชนิดเดียวอยู่ที่ 10,300 ล้านดอลลาร์สหรัฐ (ประมาณ  3.73 แสนล้านบาท) ส่วนหนึ่งเป็นเพราะการขยายพันธุ์อย่างควบคุมไม่ได้ทั่วหมู่เกาะในมหาสมุทรแปซิฟิก
นาวิกโยธินสหรัฐฯ นำสัตว์เลื้อยคลานชนิดนี้เข้ามาในกวมโดยบังเอิญเมื่อศตวรรษที่แล้ว ประชากรงูต้นไม้สีน้ำตาลจำนวนมหาศาลในปัจจุบันทำให้ไฟฟ้าถูกตัดขาดจากการเลื้อยผ่านสายไฟฟ้า สร้างความเสียหายมหาศาล
งูต้นไม้สีน้ำตาลมากกว่า 2 ล้านตัว อาศัยอยู่ในเกาะเล็ก ๆ ในมหาสมุทรแปซิฟิกแห่งนี้ โดยในประมาณการหนึ่งได้มีการคำนวณว่า อาจจะมีงูต้นไม้สีน้ำตาลมากถึง 20 ตัว ต่อ 1 เอเคอร์ (ประมาณ 2.5 ไร่) ในป่าของเกาะกวม
คาดว่า ระบบนิเวศบนเกาะมีความเสี่ยงจากสัตว์ที่รุกราน 2 สายพันธุ์นี้อย่างมาก โดยพวกมันได้ทำให้สัตว์ประจำถิ่นบนเกาะเสี่ยงต่อการสูญพันธุ์มากขึ้น
ในยุโรป การขยายตัวอย่างรวดเร็วของกบกระทิงอเมริกัน ทำให้ต้องมีโครงการบริหารจัดการที่มีมูลค่าสูงและมีความท้าทายอย่างมาก
ในการป้องกันการแพร่ขยายสัตว์ครึ่งบกครึ่งน้ำชนิดนี้ ซึ่งมีอาจขนาดยาวถึง 30 เซนติเมตร และมีน้ำหนักครึ่งกิโลกรัม เมื่อโตเต็มที่ เจ้าหน้าที่ทางการจำเป็นต้องติดตั้งรั้วป้องกันกบที่มีราคาแพงล้อมรอบพื้นที่ที่ทราบว่ามีการขยายพันธุ์ของกบชนิดนี้
การศึกษาในอดีตของสหภาพยุโรปที่ผู้เขียนผลการศึกษานี้ได้อ้างถึงพบว่า การล้อมรั้วรอบบ่อน้ำ 5 แห่ง เพื่อป้องกันไม่ให้กบเหล่านี้ออกนอกบริเวณ ทำให้ทางการเยอรมนีต้องใช้เงินราว 270,000 ยูโร (ประมาณ 9.9 ล้านบาท)
เชื่อว่า สัตว์ครึ่งบกครึ่งน้ำชนิดนี้ กินเกือบจะทุกอย่าง รวมถึงกบกระทิงชนิดอื่น ๆ ด้วย
สัตว์อีกสายพันธุ์หนึ่งคือ กบโกกี (common coqui frog) ถูกระบุว่า สร้างความเสียหายทางเศรษฐกิจในอีกทางหนึ่ง เชื่อว่าการส่งเสียงร้องหาคู่ผสมพันธุ์อันแสนดังของพวกมัน ทำให้อสังหาริมทรัพย์ในบริเวณที่พวกมันอาศัยอยู่มีมูลค่าลดลง
ผู้เขียนผลการศึกษานี้ หวังว่า การค้นพบของพวกเขาจะทำให้เจ้าหน้าที่ทางการลงทุนเพิ่มมากขึ้นในการควบคุมศัตรูพืชและมาตรการด้านความมั่นคงทางชีวภาพอื่น ๆ ในอนาคต
","นักวิทยาศาสตร์ได้เขียนผลการศึกษาในวารสาร Scientific Reports ระบุว่า ความเสียหายที่เกิดจากงูต้นไม้สีน้ำตาล 10,300 ล้านดอลลาร์สหรัฐ (ประมาณ  3.73 แสนล้านบาท) ส่วนหนึ่งเป็นเพราะการขยายพันธุ์อย่างควบคุมไม่ได้ทั่วหมู่เกาะในมหาสมุทรแปซิฟิก ประชากรงูต้นไม้สีน้ำตาลจำนวนมหาศาลทำให้ไฟฟ้าถูกตัดขาดจากการเลื้อยผ่านสายไฟฟ้า คาดว่า ระบบนิเวศบนเกาะมีความเสี่ยงจากสัตว์ที่รุกราน 2 สายพันธุ์นี้อย่างมาก โดยพวกมันได้ทำให้สัตว์ประจำถิ่นบนเกาะเสี่ยงต่อการสูญพันธุ์มากขึ้น ในยุโรป การขยายตัวอย่างรวดเร็วของกบกระทิงอเมริกัน ในการป้องกันการแพร่ขยายเจ้าหน้าที่ต้องติดตั้งรั้วป้องกันกบล้อมรอบพื้นที่ ทำให้ทางการเยอรมนีต้องใช้เงินราว 270,000 ยูโร (ประมาณ 9.9 ล้านบาท) เชื่อว่า สัตว์ครึ่งบกครึ่งน้ำชนิดนี้ กินเกือบจะทุกอย่าง รวมถึงกบกระทิงชนิดอื่น ๆ ด้วย สัตว์อีกสายพันธุ์หนึ่งคือ กบโกกี (common coqui frog) ถูกระบุว่า สร้างความเสียหายทางเศรษฐกิจในอีกทางหนึ่ง เชื่อว่าการส่งเสียงร้องหาคู่ผสมพันธุ์ ทำให้อสังหาริมทรัพย์ที่อาศัยอยู่มีมูลค่าลดลง",
"อธิบดีกรมควบคุมมลพิษยืนยัน จะเร่งตรวจสอบและส่งกลับขยะเทศบาล 130 ตัน ที่โรงงานรีไซเคิลกระดาษของไทยนำเข้ามาจากออสเตรเลีย และส่งกลับต้นทางโดยเร็ว
กรมควบคุมมลพิษ (คพ.) กระทรวงทรัพยากรธรรมชาติและสิ่งแวดล้อม (ทส.) ร่วมกับกรมศุลกากรเข้าตรวจสอบสินค้าขาเข้าที่นำเข้าจากประเทศออสเตรเลีย ที่ศูนย์เอกซเรย์และเทคโนโลยีศุลกากร สำนักงานศุลกากรท่าเรือแหลมฉบัง จ.ชลบุรี เมื่อ 27 ก.ค. หลังได้ข้อมูลว่ามีตู้สินค้าต้องสงสัยว่าสำแดงไม่ตรงกับข้อเท็จจริง
บริษัท อินเตอร์ แปซิฟิก เปเปอร์ จำกัด สำแดงว่าเป็นเศษกระดาษ (waste paper-mixed paper) น้ำหนักประมาณ 130 ตัน เพื่อมาเข้ากระบวนการผสมกับเยื่อกระดาษ ผลิตเป็นกระดาษม้วน ที่โรงงานของโรงงานรีไซเคิลกระดาษ อ.บ้านสร้าง จ.ปราจีนบุรี
อย่างไรก็ตามเมื่อตรวจสอบสินค้าในตู้คอนเทนเนอร์พบว่า มีเศษกระดาษและวัสดุชนิดอื่นปะปน เช่น รองเท้า ซองบรรจุภัณฑ์อาหาร หน้ากากอนามัย ผ้าอ้อมอนามัย อะลูมีเนียม สเปรย์กระป๋อง ซองยา ฯลฯ รวมวัสดุเจือปนประมาณ 20-30% เข้าข่ายเป็นขยะเทศบาล
“กฎหมายเราห้ามไม่ให้มีสิ่งปนเปื้อนเกิน 1% แต่นี่คาดว่ามีประมาณ 30% มีกลิ่น และอาจมีติดเชื้อบ้าง” นายอรรถพล เจริญชันษา อธิบดี คพ. กล่าว
สำหรับขยะเทศบาลเป็นสินค้าที่ต้องห้ามนำเข้าและห้ามนำผ่านราชอาณาจักร ตามประกาศกระทรวงพาณิชย์ปี 2562
นายอรรถพลกล่าวด้วยว่า คพ. และกรมศุลกากรได้หารือร่วมกับบริษัท อินเตอร์ แปซิฟิก เปเปอร์ จำกัด เบื้องต้นได้รับคำชี้แจงจากบริษัท สรุปได้ ดังนี้ 
ต้องนำเข้าเศษกระดาษจากต่างประเทศ เพื่อใช้เป็นวัตถุดิบในการผลิตกระดาษม้วน
ที่ผ่านมา นำเข้าเศษกระดาษจากต่างประเทศราว 4% เนื่องจากเศษกระดาษเยื่อขาวในประเทศไม่เพียงพอ ส่วนที่เหลือใช้เศษกระดาษภายในประเทศ
ก่อนหน้านี้เคยนำเข้าเศษกระดาษมาแล้ว ซึ่งในสัญญาซื้อขายกำหนดให้มีวัสดุเจือปนไม่เกิน 1% โดยน้ำหนัก โดยสิ่งเจือปนจำพวกเศษพลาสติกที่ถูกคัดแยก ทางโรงงานจะส่งไปเป็นเชื้อเพลิงเสริมที่โรงปูนซีเมนต์
บริษัทพร้อมปฏิบัติตามคำแนะนำของหน่วยงานราชการให้ถูกต้องต่อไป และจะเพิ่มความเข้มงวดในการตรวจสอบสินค้าตั้งแต่ต้นทางเพื่อป้องกันมิให้เกิดเหตุในลักษณะเช่นนี้อีก

นี่ไม่ใช่ครั้งแรกที่มีการตรวจพบการขนขยะเทศบาลจากต่างประเทศเข้ามาในไทย เพราะเมื่อ 8 ก.ย. 2564 คพ. ร่วมกับกรมศุลกากรเข้าตรวจสอบตู้สินค้านำเข้าที่ท่าเรือแหลมฉบัง โดยนำเข้ามาจากประเทศสหรัฐฯ สำแดงว่าเป็นเศษกระดาษ น้ำหนัก 294 ตัน แต่เมื่อเปิดตู้คอนเทนเนอร์ออกมากลับพบว่ามีเศษพลาสติกและวัสดุอื่น ๆ ปนเปื้อนจำนวนมาก เข้าข่ายเป็นขยะเทศบาล
ในครั้งนั้น ผู้นำเข้าคือ บริษัท สยามคราฟท์อุตสาหกรรม จำกัด
สำหรับการนำเข้าขยะเทศบาล มีความผิดตามกฎหมาย 3 ฉบับ ได้แก่ พระราชบัญญัติ (พ.ร.บ.) ศุลกากร พ.ศ. 2560, พ.ร.บ.การส่งออกไปนอกและการนำเข้าในราชอาณาจักรซึ่งสินค้า พ.ศ. 2522 และประกาศกระทรวงพาณิชย์ ซึ่งกำหนดให้ขยะเทศบาลเป็นสินค้าที่ต้องห้ามนำเข้าและห้ามนำผ่านราชอาณาจักร พ.ศ. 2562 โดยกำหนดบทลงโทษสูงสุดคือจําคุกไม่เกิน 10 ปี หรือปรับไม่เกิน 5 แสนบาท
มาตรา 202 ของกฎหมายศุลกากร ระบุว่า ผู้ใดยื่น จัดให้ หรือยอมให้ผู้อื่นยื่นใบขนสินค้า เอกสาร หรือข้อมูล ซึ่งเกี่ยวกับการเสียอากรหรือการปฏิบัติตามพระราชบัญญัตินี้ไม่ถูกต้องหรือไม่บริบูรณ์ อันอาจก่อให้เกิดความสําคัญผิดในรายการใด ๆ ที่ได้แสดงไว้ในใบขนสินค้า เอกสาร หรือข้อมูลดังกล่าวต่อพนักงานศุลกากร ต้องระวางโทษปรับไม่เกิน 5 แสนบาท
มาตรา 244 ของกฎหมายศุลกากร ระบุว่า ผู้ใดนําของที่ผ่านหรือกําลังผ่านพิธีการศุลกากรเข้ามาในราชอาณาจักร หรือส่งของดังกล่าวออกไปนอกราชอาณาจักร หรือนําของเข้าเพื่อการผ่านแดนหรือการถ่ายลําโดยหลีกเลี่ยงข้อจํากัดหรือข้อห้ามอันเกี่ยวกับของนั้น ต้องระวางโทษจําคุกไม่เกิน 10 ปี หรือปรับไม่เกิน 5 แสนบาท หรือทั้งจําทั้งปรับ และศาลอาจสั่งริบของนั้นก็ได้ ไม่ว่าจะมีผู้ถูกลงโทษตามคําพิพากษาหรือไม่
",กรมควบคุมมลพิษ (คพ.) กระทรวงทรัพยากรธรรมชาติและสิ่งแวดล้อม (ทส.) ร่วมกับกรมศุลกากรเข้าตรวจสอบสินค้าขาเข้าที่นำเข้าจากประเทศออสเตรเลีย จ.ชลบุรี หลังได้ข้อมูลว่ามีตู้สินค้าต้องสงสัย บริษัท อินเตอร์ แปซิฟิก เปเปอร์ จำกัด สำแดงว่าเป็นเศษกระดาษ (waste paper-mixed paper) น้ำหนักประมาณ 130 ตัน เมื่อตรวจสอบสินค้าในตู้คอนเทนเนอร์พบว่า มีเศษกระดาษและวัสดุชนิดอื่นปะปนรวมวัสดุเจือปนประมาณ 20-30% เข้าข่ายเป็นขยะเทศบาล สำหรับขยะเทศบาลเป็นสินค้าที่ต้องห้ามนำเข้าและห้ามนำผ่านราชอาณาจักร ตามประกาศกระทรวงพาณิชย์ปี 2562 คพ. และกรมศุลกากรได้หารือร่วมกับบริษัท อินเตอร์ แปซิฟิก เปเปอร์ จำกัด เบื้องต้นได้รับคำชี้แจงจากบริษัท ต้องนำเข้าเศษกระดาษจากต่างประเทศ เพื่อใช้เป็นวัตถุดิบในการผลิตกระดาษม้วน ที่ผ่านมา นำเข้าเศษกระดาษจากต่างประเทศราว 4% ซึ่งในสัญญาซื้อขายกำหนดให้มีวัสดุเจือปนไม่เกิน 1% บริษัทพร้อมปฏิบัติตามคำแนะนำของหน่วยงานราชการให้ถูกต้องต่อไป และจะเพิ่มความเข้มงวดในการตรวจสอบสินค้าตั้งแต่ต้นทางเพื่อป้องกันมิให้เกิดเหตุในลักษณะเช่นนี้อีก,
"บีบีซีรวมภาพความเสียหายจากวิกฤตไฟป่าในรัฐแคลิฟอร์เนีย สหรัฐอเมริกา ที่มีชื่อเรียกว่า ""โอ๊กไฟร์"" ซึ่งเริ่มเผาผลาญมาตั้งแต่วันศุกร์ที่ผ่านมา (22 ก.ค.) และลุกลามอย่างรวดเร็วและรุนแรงขึ้นอย่างต่อเนื่อง จนทำให้ทางการท้องถิ่นต้องประกาศสถานการณ์ฉุกเฉินเพื่อควบคุมเหตุและอพยพประชาชนหลายพันคน
ไฟป่าครั้งนี้เกิดขึ้นในมาริโปซา เคาน์ตี ซึ่งอยู่ใกล้กับอุทยานแห่งชาติโยเซมิติ บริเวณตอนกลางของรัฐแคลิฟอร์เนีย พื้นที่เกิดไฟป่าได้ขยายตัวอย่างรวดเร็วจากความรุนแรงของเพลิง สำนักข่าวเอเอฟพีรายงานว่า ในรอบ 24 ชั่วโมงที่ผ่านมาพื้นที่ที่ได้รับความเสียหายเพิ่มขึ้นจาก 600 เอเคอร์ เป็นเกือบ 12,000 เอเคอร์ (กว่า 30,000 ไร่) เจ้าหน้าที่ระบุว่าไฟป่ารุนแรงครั้งนี้เกิดจากภาวะความแห้งแล้ง พืชที่ปกคลุมหนาแน่น และวิกฤตการเปลี่ยนแปลงของสภาพภูมิอากาศ
ช่วงบ่ายวันนี้ (24 ก.ค.) ตามเวลาในประเทศไทย ทางการสหรัฐฯ ได้ประกาศสถานการณ์ฉุกเฉินไฟป่าในเขตมาริโปซา เคาน์ตี เพื่อยกระดับปฏิบัติการควบคุมเพลิงและช่วยเหลือประชาชน
ล่าสุด ไฟป่าได้เผาผลาญบ้านเรือนไปแล้วกว่า 10 หลัง และมีการอพยพประชาชนกว่า 6,000 ราย ออกจากพื้นที่แล้ว ขณะที่เจ้าหน้าที่ดับเพลิงกว่า 400 นาย พร้อมด้วยเฮลิคอปเตอร์อีก 4 ลำ ยังคงพยายามควบคุมไฟป่า ซึ่งคาดว่าจะต้องใช้เวลาอีกหลายวันกว่าจะควบคุมเพลิงได้
","ไฟป่าเกิดขึ้นในมาริโปซา เคาน์ตี พื้นที่เกิดไฟป่าได้ขยายตัวอย่างรวดเร็ว ใน 24 ชั่วโมงพื้นที่ที่ได้รับความเสียหายเพิ่มขึ้นจาก 600 เอเคอร์ เป็นเกือบ 12,000 เอเคอร์ (กว่า 30,000 ไร่) ไฟป่าเกิดจากภาวะความแห้งแล้ง พืชที่ปกคลุมหนาแน่น ช่วงบ่าย 24 ก.ค.ทางการสหรัฐฯ ได้ประกาศสถานการณ์ฉุกเฉินไฟป่า เพื่อยกระดับปฏิบัติการควบคุมเพลิงและช่วยเหลือประชาชน ไฟป่าได้เผาผลาญบ้านเรือนไปแล้วกว่า 10 หลัง และมีการอพยพประชาชนกว่า 6,000 ราย ออกจากพื้นที่แล้ว เจ้าหน้าที่ดับเพลิงกว่า 400 นาย พร้อมด้วยเฮลิคอปเตอร์อีก 4 ลำ พยายามควบคุมไฟป่า ซึ่งคาดว่าจะต้องใช้เวลาอีกหลายวันกว่าจะควบคุมเพลิงได้",
"เมื่อช่วงต้นเดือน ก.ค. ที่ผ่านมา ศาสตราจารย์ลู่ ชิงบิน นักฟิสิกส์ดาราศาสตร์จากมหาวิทยาลัยวอเทอร์ลูของแคนาดาอ้างว่า เขาได้ค้นพบรูโหว่ในชั้นโอโซนเขตร้อน ซึ่งมีขนาดใหญ่ยิ่งกว่ารูโหว่เหนือทวีปแอนตาร์กติกาถึง 7 เท่า แต่ผู้เชี่ยวชาญจำนวนมากกลับไม่เห็นด้วยกับผลวิจัยนี้
รายงานการค้นพบดังกล่าวซึ่งตีพิมพ์ในวารสาร AIP Advances ของสถาบันฟิสิกส์อเมริกัน ระบุว่าศ.ลู่ ได้วิเคราะห์ข้อมูลดาวเทียมในอดีตเกี่ยวกับองค์ประกอบทางเคมีในชั้นบรรยากาศ จนพบว่ามีรูโหว่ขนาดยักษ์ในชั้นโอโซนของเขตร้อน หรือบริเวณละติจูดที่ 30 องศาเหนือ ถึง 30 องศาใต้ของโลก ซึ่งรูโหว่นี้เกิดขึ้นตั้งแต่ช่วงทศวรรษ 1980 และยังคงอยู่มาจนถึงปัจจุบัน
ผลวิจัยของศ.ลู่ ชี้ว่า รูโหว่ชั้นโอโซนที่ค้นพบใหม่นี้แตกต่างจากรูโหว่เหนือทวีปแอนตาร์กติกา ซึ่งจะเกิดขึ้นเฉพาะในฤดูใบไม้ผลิเท่านั้น แต่รูโหว่ของชั้นโอโซนเขตร้อนกลับคงอยู่ตลอดเวลาโดยไม่มีการเปลี่ยนแปลงตามฤดูกาล และหยั่งลึกลงมาในบรรยากาศชั้นสตราโตสเฟียร์ที่ 10-25 กิโลเมตรเหนือพื้นโลก
""รูโหว่ของชั้นโอโซนเขตร้อนมีขนาดใหญ่ครอบคลุมถึง 50% ของพื้นผิวโลก เสี่ยงที่จะทำให้เกิดอันตรายจากรังสียูวีบี (UV-B) ซึ่งทำลายสุขภาพของประชากรจำนวนมาก ไม่ว่าจะเป็นมะเร็งผิวหนัง ระบบภูมิคุ้มกันที่อ่อนแอลง ไปจนถึงส่งผลกระทบต่อการเกษตร รวมทั้งระบบนิเวศทางทะเลด้วย"" ศ.ลู่กล่าว
งานวิจัยของศ.ลู่ยังชี้ว่า แม้ทั่วโลกจะห้ามการใช้สารซีเอฟซี (CFC) ที่เคยเป็นสาเหตุหลักในการทำลายชั้นโอโซนไปแล้วก็ตาม แต่รูโหว่ใหม่ในชั้นโอโซนเขตร้อนก็ยังเกิดขึ้นได้ จากปัจจัยหลักคือความรุนแรงของรังสีคอสมิกในอวกาศ นอกจากนี้ การเปลี่ยนแปลงของสภาพภูมิอากาศที่ทำให้บรรยากาศชั้นสตราโตสเฟียร์เหนือเขตร้อนมีอุณหภูมิต่ำลง ยังทำให้รูโหว่เกิดใหม่นี้มีสภาพคงที่ไม่เปลี่ยนแปลงไปตามฤดูกาลอีกด้วย
อย่างไรก็ตาม นักวิทยาศาสตร์ผู้เชี่ยวชาญในเรื่องของชั้นบรรยากาศโลกหลายคน ต่างออกมาแสดงความเห็นคัดค้านต่อผลการค้นพบของศ.ลู่ โดยชี้ว่าเขาสร้างแนวคิดเกี่ยวกับรูโหว่ในชั้นโอโซนเขตร้อนขึ้นมาได้ เพราะหลีกเลี่ยงไม่ใช้นิยามดั้งเดิมของวงการดาราศาสตร์ ที่กำหนดว่ารูโหว่ชั้นโอโซนนั้นคือพื้นที่ซึ่งมีระดับความเข้มข้นของก๊าซโอโซน (O3) ต่ำกว่า 220 หน่วยด็อบสัน (Dobson unit - DU)
หากใช้นิยามดั้งเดิมดังข้างต้นแล้ว รูโหว่ในชั้นโอโซนเขตร้อนจะไม่มีอยู่จริง แม้ตลอดช่วงหลายปีที่ผ่านมาชั้นโอโซนในแถบนี้ถูกกระแสลมที่เปลี่ยนแปลงจากภาวะโลกร้อน พัดพาให้มันกระจายตัวออกและเบาบางลงเรื่อย ๆ ก็ตาม
ศ.ลู่ยืนยันว่า เกณฑ์ใหม่ที่เขาใช้ตัดสินว่ามีรูโหว่ของชั้นโอโซนในเขตร้อนนั้นถูกต้อง เนื่องจากเป็นเกณฑ์เดียวกับที่ใช้นิยามรูโหว่ในชั้นโอโซนเหนือทวีปแอนตาร์กติกา ซึ่งนิยามดังกล่าวถือว่าบริเวณที่มีการสูญเสียโอโซนเกินกว่า 25% เมื่อเทียบกับภาวะปกติ จัดว่าเป็นรูโหว่ในชั้นโอโซนได้
แต่ถึงกระนั้นก็ตาม บรรดานักวิทยาศาสตร์ที่ศึกษาประเด็นเดียวกัน ยังคงไม่เห็นด้วยกับศ.ลู่ โดยชี้ว่าเขาใช้ข้อมูลเก่าจากช่วงทศวรรษ 1960 มาวิเคราะห์ ซึ่งเทคโนโลยีในยุคนั้นยังไม่สามารถให้ข้อมูลที่เป็นหลักฐานยืนยันได้เพียงพอ ทั้งยังละเลยที่จะพิจารณาข้อมูลจากการวิจัยสมัยใหม่ร่วมด้วย ซึ่งงานวิจัยล่าสุดจำนวนมากปฏิเสธการมีอยู่ของรูโหว่ในชั้นโอโซนเขตร้อน
",ศาสตราจารย์ลู่ ชิงบิน นักฟิสิกส์ดาราศาสตร์อ้างว่า เขาได้ค้นพบรูโหว่ในชั้นโอโซนเขตร้อน รายงานในวารสาร AIP Advances ของสถาบันฟิสิกส์อเมริกัน ระบุว่าได้วิเคราะห์ข้อมูลดาวเทียมในอดีตเกี่ยวกับองค์ประกอบทางเคมีในชั้นบรรยากาศ จนพบว่ามีรูโหว่ขนาดยักษ์ในชั้นโอโซนของเขตร้อน ผลวิจัยชี้ว่ารูโหว่ของชั้นโอโซนเขตร้อนกลับคงอยู่ตลอดเวลาโดยไม่มีการเปลี่ยนแปลงตามฤดูกาล และหยั่งลึกลงมาในบรรยากาศชั้นสตราโตสเฟียร์ที่ 10-25 กิโลเมตรเหนือพื้นโลก นักวิทยาศาสตร์ผู้เชี่ยวชาญในเรื่องของชั้นบรรยากาศโลกหลายคน ต่างออกมาแสดงความเห็นคัดค้านโดยชี้ว่าเขาสร้างแนวคิดเกี่ยวกับรูโหว่ในชั้นโอโซนเขตร้อนขึ้นมาได้ เพราะหลีกเลี่ยงไม่ใช้นิยามดั้งเดิมของวงการดาราศาสตร์ นิยามดั้งเดิมดังรูโหว่ในชั้นโอโซนเขตร้อนจะไม่มีอยู่จริง ศ.ลู่ยืนยันว่า เกณฑ์ใหม่นั้นถูกต้อง แต่บรรดานักวิทยาศาสตร์ที่ศึกษาประเด็นเดียวกัน ยังคงไม่เห็นด้วย โดยชี้ว่าเขาใช้ข้อมูลเก่าจากช่วงทศวรรษ 1960 มาวิเคราะห์ และงานวิจัยล่าสุดจำนวนมากปฏิเสธการมีอยู่ของรูโหว่ในชั้นโอโซนเขตร้อน,
"ตอนนี้นักวิจัยในฟินแลนด์ได้ติดตั้ง ""แบตเตอรีทราย"" ที่ทำงานเต็มกำลังเครื่องแรกของโลก โดยในแต่ละครั้งสามารถกักเก็บพลังงานสีเขียวได้นานหลายเดือน
นักพัฒนาระบบพลังงานระบุว่า แบตเตอรีนี้อาจช่วยแก้ปัญหาเรื่องของการกักเก็บพลังงานเอาไว้ใช้อย่างพอเพียงได้ตลอดทั้งปี ซึ่งเป็นปัญหาใหญ่ของการใช้พลังงานสีเขียว
สำหรับการชาร์จแบตเตอรีทรายทำโดยใช้พลังงานไฟฟ้าราคาถูกจากพลังงานลมและแสงอาทิตย์ชาร์จอุปกรณ์ที่ใช้ทรายคุณภาพต่ำเป็นส่วนประกอบ
ทรายนี้จะกักเก็บความร้อนที่อุณหภูมิประมาณ 500 องศาเซลเซียส ซึ่งสามารถให้ความอบอุ่นแก่บ้านเรือนในช่วงฤดูหนาวที่พลังงานมีราคาแพงได้
ฟินแลนด์พึ่งพิงก๊าซส่วนใหญ่จากรัสเซีย การเกิดสงครามในยูเครนทำให้เรื่องพลังงานสีเขียวอยู่ในความสนใจมากขึ้น
ฟินแลนด์เป็นประเทศที่มีพรมแดนติดกับรัสเซียยาวที่สุดในสหภาพยุโรป และขณะนี้รัฐบาลรัสเซียได้ระงับการส่งก๊าซและไฟฟ้าให้ หลังจากฟินแลนด์ตัดสินใจเข้าร่วมองค์การสนธิสัญญาแอตแลนติกเหนือ (The North Atlantic Treaty Organization--NATO) หรือ นาโต
ขณะนี้ทั้งบรรดานักการเมืองและประชาชนกำลังกังวลเรื่องแหล่งพลังงานที่จะใช้ให้ความร้อนและแสงสว่าง โดยเฉพาะในช่วงฤดูหนาวของฟินแลนด์ที่หนาวเหน็บและยาวนาน
แต่ที่มุมหนึ่งของโรงไฟฟ้าพลังงานขนาดเล็กทางตะวันตกของฟินแลนด์ มีการติดตั้งเทคโนโลยีใหม่ ที่มีศักยภาพในการบรรเทาความกังวลต่าง ๆ เหล่านั้น
ส่วนประกอบสำคัญของอุปกรณ์นี้ก็คือ ทรายประมาณ 100 ตัน กองสูงเป็นภูเขาอยู่ภายในไซโล
เม็ดทรายหยาบเหล่านี้อาจจะเป็นวิธีกักเก็บพลังงานไว้ใช้ในยามจำเป็นที่สุดอย่างประหยัดและไม่ซับซ้อน
เนื่องจากการเปลี่ยนแปลงของสภาพภูมิอากาศโลกและการที่ราคาเชื้อเพลิงเพิ่มสูงขึ้นอย่างรวดเร็ว ทำให้มีการขยายการลงทุนในการผลิตพลังงานหมุนเวียนชนิดใหม่ ๆ
แม้ว่าแผงไฟฟ้าพลังงานแสงอาทิตย์และกังหันลมจะช่วยผลิตไฟฟ้าได้อย่างรวดเร็ว แต่แหล่งพลังงานเหล่านี้ก็มีปัญหาสำคัญในเรื่องของ ความเสถียร คุณจะมีไฟฟ้าให้แสงสว่างได้อย่างไรในช่วงที่ไม่มีแสงอาทิตย์และแรงลม
การจะป้อนไฟฟ้าจากพลังงานหมุนเวียนเข้าสู่ระบบสายส่งไฟฟ้าเพิ่มขึ้นอาจจะต้องเพิ่มแหล่งพลังงานอื่น ๆ ที่ช่วยสร้างความสมดุลให้กับเครือข่าย เพราะการมีพลังงานน้อยเกินไปหรือมากเกินไปก็อาจจะทำให้ระบบล่มได้
คำตอบที่ชัดเจนที่สุดในการแก้ปัญหาเหล่านี้คือ การมีแบตเตอรีขนาดใหญ่ที่สามารถกักเก็บพลังงานได้อย่างสมดุลกับปริมาณความต้องการพลังงาน ขณะที่ระบบนำส่งก็เป็นมิตรต่อสิ่งแวดล้อมมากขึ้น
ปัจจุบันแบตเตอรีส่วนใหญ่ทำจากลิเธียมและมีราคาแพง มีขนาดใหญ่ แต่กักเก็บพลังงานไฟฟ้าส่วนเกินได้อย่างจำกัด
แต่ในเมืองกังกานแป (Kankaanpää) ทีมวิศวกรหนุ่มสาวชาวฟินแลนด์ได้ติดตั้งแบตเตอรีที่ทำจากทรายเพื่อใช้เชิงพาณิชย์เครื่องแรกเสร็จแล้ว โดยพวกเขาเชื่อว่า สามารถแก้ปัญหาเรื่องการกักเก็บพลังงานได้และราคาไม่แพง
""ตอนไหนที่ผลิตพลังงานไฟฟ้าสีเขียวได้เพิ่มสูงขึ้น เราก็อยากจะนำไปเก็บไว้อย่างรวดเร็ว"" มาร์กคู อูโลเนน หนึ่งในสองผู้ก่อตั้ง โพลาร์ ไนต์ เอเนอร์จี (Polar Night Energy) ที่พัฒนาผลิตภัณฑ์นี้ กล่าว
อุปกรณ์นี้ได้รับการติดตั้งที่โรงไฟฟ้า Vatajankoski ซึ่งดูแลระบบให้ความร้อนในเขตพื้นที่นี้
กระแสไฟฟ้าที่ผลิตด้วยต้นทุนต่ำนี้ทำให้ทรายร้อนขึ้นสูงสุดถึง 500 องศาเซลเซียส ด้วยวิธีทำความร้อนด้วยความต้านทานไฟฟ้า (resistive heating) ซึ่งเป็นหลักการทำงานเดียวกันกับเตาไฟฟ้า
การทำเช่นนี้จะทำให้เกิดลมร้อนซึ่งจะหมุนเวียนอยู่ภายในทรายด้วยการถ่ายเทความร้อน
ทรายเป็นสื่อกักเก็บความร้อนได้ดี และสูญเสียความร้อนน้อยเมื่อเวลาผ่านไป ซึ่งนักพัฒนาแบตเตอรีทรายระบุว่า อุปกรณ์ของพวกเขาอาจเก็บทรายที่อุณหภูมิ 500 องศาสเซลเซียสไว้ได้นานหลายเดือน
ดังนั้นเมื่อราคาพลังงานสูงขึ้นก็สามารถใช้แบตเตอรีทรายในการปล่อยลมร้อนออกมาใช้ทำน้ำร้อนสำหรับระบบทำความร้อนในพื้นที่ก่อนจะสูบฉีดน้ำร้อนนี้ไปตามบ้านเรือน สำนักงาน และแม้กระทั่งสระว่ายน้ำ
ทรายลดต้นทุน
แนวคิดแบตเตอรีทรายได้รับการพัฒนาขึ้นครั้งแรกที่โรงไม้เก่าในเมืองแทมเพเร โดยสภาเทศบาลได้บริจาคพื้นที่ทำงานและสนับสนุนเงินทุน เพื่อให้โครงการนี้เกิดขึ้นได้
""ถ้าเราให้โรงไฟฟ้าบางแห่งเดินเครื่องเพียง 2-3 ชั่วโมงในช่วงหน้าหนาว ซึ่งเป็นช่วงที่หนาวที่สุด ค่าใช้จ่ายจะสูงมาก"" เอเลนู เซปปาเนิน ผู้เชี่ยวชาญด้านสภาพภูมิอากาศและพลังงานของเมืองนี้กล่าว
""แต่ถ้าเรามีทางออกทำนองนี้ที่ช่วยเพิ่มความยืดหยุ่นในการใช้งาน และกักเก็บความร้อน ฉันคิดว่าก็น่าจะช่วยได้มากในแง่ของค่าใช้จ่าย""
สิ่งที่เป็นความท้าทายมากที่สุดอย่างหนึ่งคือจะสามารถนำเทคโนโลยีนี้ไปใช้ในขอบเขตที่ใหญ่มากขึ้นไปอีกเพื่อทำให้เกิดความเปลี่ยนแปลงจริง ๆ ได้หรือไม่ และบรรดานักพัฒนาจะสามารถใช้เทคโนโลยีนี้ในการผลิตไฟฟ้าได้เช่นเดียวกับการผลิตความร้อนได้หรือไม่
ที่ผ่านมาพบว่าประสิทธิภาพลดต่ำลงอย่างมาก เมื่อใช้แบตเตอรีทรายส่งพลังงานไฟฟ้าคืนระบบสายส่งไฟฟ้า
แต่การกักเก็บพลังงานสีเขียวในรูปของความร้อนเพื่อใช้ในระยะยาว เป็นโอกาสสำคัญสำหรับอุตสาหกรรมซึ่งกระบวนการทำความร้อนที่ใช้ในการผลิตอาหาร เครื่องดื่ม สิ่งทอ หรือยา ส่วนใหญ่มาจากการเผาไหม้ของเชื้อเพลิงฟอสซิล
กลุ่มวิจัยอื่น ๆ อย่างห้องปฏิบัติการพลังงานทดแทนแห่งชาติ (National Renewable Energy Laboratory) ของสหรัฐฯ ก็กำลังพิจารณาการนำทรายมาใช้เป็นแบตเตอรีเพื่อพลังงานสีเขียวเช่นกัน
แต่บุคคลที่ลงทุนโครงการแบตเตอรีทรายบอกว่าชาวฟินแลนด์กลุ่มนี้คือคนกลุ่มแรกที่นำเสนอผลิตภัณฑ์ที่เป็นไปได้ในเชิงพาณิชย์และเป็นไปได้ด้วยดี
""มันเรียบง่ายมาก แต่เราชอบแนวคิดของการได้ลองอะไรใหม่ ๆ เป็นครั้งแรกของโลกในการทำอะไรแบบนี้"" เปกกา ปอสซี กรรมการผู้จัดการของโรงไฟฟ้า Vatajankoski กล่าว
","นักวิจัยในฟินแลนด์ได้ติดตั้ง ""แบตเตอรีทราย""  นักพัฒนาระบบพลังงานระบุว่า แบตเตอรีนี้อาจช่วยแก้ปัญหาเรื่องของการกักเก็บพลังงานเอาไว้ใช้อย่างพอเพียงได้ตลอดทั้งปี ส่วนประกอบสำคัญของอุปกรณ์นี้ก็คือ ทรายประมาณ 100 ตัน กองสูงเป็นภูเขาอยู่ภายในไซโล เม็ดทรายหยาบเหล่านี้เป็นวิธีกักเก็บพลังงานไว้ใช้ในยามจำเป็นที่สุดอย่างประหยัดและไม่ซับซ้อน ทีมวิศวกรหนุ่มสาวชาวฟินแลนด์ได้ติดตั้งแบตเตอรีที่ทำจากทรายเพื่อใช้เชิงพาณิชย์เครื่องแรกเสร็จแล้ว โดยพวกเขาเชื่อว่า สามารถแก้ปัญหาเรื่องการกักเก็บพลังงานได้และราคาไม่แพง ทรายเป็นสื่อกักเก็บความร้อนได้ดี และสูญเสียความร้อนน้อยเมื่อเวลาผ่านไป ซึ่งนักพัฒนาระบุว่า อุปกรณ์ของพวกเขาอาจเก็บทรายที่อุณหภูมิ 500 องศาสเซลเซียสไว้ได้นานหลายเดือน ทรายลดต้นทุนได้รับการพัฒนาขึ้นครั้งแรกที่โรงไม้เก่าในเมืองแทมเพเร สิ่งที่เป็นความท้าทายมากที่สุดอย่างหนึ่งคือจะสามารถนำเทคโนโลยีนี้ไปใช้ในขอบเขตที่ใหญ่มากขึ้นไปอีกเพื่อทำให้เกิดความเปลี่ยนแปลงจริง ๆ แต่บุคคลที่ลงทุนโครงการแบตเตอรีทรายบอกว่าชาวฟินแลนด์กลุ่มนี้คือคนกลุ่มแรกที่นำเสนอผลิตภัณฑ์ที่เป็นไปได้ในเชิงพาณิชย์และเป็นไปได้ด้วยดี",
"เมื่อเดือน ก.พ.ของปีที่แล้ว มีรายงานข่าวว่ากระแสน้ำ Atlantic Meridional Overturning Circulation (AMOC) หรือกระแสน้ำอุ่นกัลฟ์สตรีม ซึ่งเป็นสายธารหลักในมหาสมุทรแอตแลนติก ได้อ่อนกำลังลงถึงระดับต่ำสุดในรอบกว่าหนึ่งพันปี และอาจหยุดไหลเวียนภายในช่วงสิ้นศตวรรษนี้
ล่าสุดมีการวิจัยถึงผลกระทบจากปรากฏการณ์ดังกล่าว ซึ่งทีมนักวิทยาศาสตร์จากมหาวิทยาลัยนิวเซาท์เวลส์ของออสเตรเลีย ระบุในผลการศึกษาที่ตีพิมพ์ลงในวารสาร Nature Climate Change ว่าภูมิอากาศทั่วโลกรวมทั้งพื้นที่นอกเขตอิทธิพลกระแสน้ำ AMOC ในยุโรปและอเมริกาเหนือ จะพลอยได้รับผลสะเทือนไปด้วยอย่างหลีกเลี่ยงไม่ได้
ความเปลี่ยนแปลงของกระแสน้ำที่ไหลช้าลงเรื่อย ๆ จะให้กำเนิด ""ภูมิอากาศโลกแบบใหม่"" ที่มีสภาพคล้ายปรากฏการณ์ลานีญา (La Niña) มากขึ้น โดยภาวะฝนตกชุกและอากาศเย็นผิดปกติจะครอบคลุมไปถึงเขตร้อนและพื้นที่ใต้เส้นศูนย์สูตร ไกลถึงออสเตรเลียและทวีปแอนตาร์กติกาเลยทีเดียว ทำให้พื้นที่เหล่านี้ต้องเผชิญพายุฝนและอุทกภัยรุนแรงขึ้น ในขณะที่ทางตะวันตกของอเมริกาเหนือและยุโรปกลับต้องเผชิญภัยแล้งและไฟป่าหนักกว่าเดิม
มีการใช้แบบจำลองคอมพิวเตอร์ของระบบภูมิอากาศโลกในปัจจุบัน มาทำนายสภาพการณ์ที่จะเกิดขึ้นเมื่อกระแสน้ำ AMOC หยุดไหล ซึ่งทีมผู้วิจัยพบว่าจะมีความร้อนสะสมตัวที่บริเวณใต้เส้นศูนย์สูตรเพิ่มขึ้นอย่างรวดเร็ว ความร้อนนี้จะดันให้อากาศที่อุ่นและชื้นขึ้นไปยังบรรยากาศชั้นโทรโพสเฟียร์ ซึ่งสูงจากพื้นโลกราว 10 กิโลเมตร และทำให้อากาศแห้งเคลื่อนลงมายังแถบตะวันออกของมหาสมุทรแปซิฟิก
อากาศแห้งดังกล่าวจะหนุนให้ลมการค้า (trade winds) พัดรุนแรงขึ้น ซึ่งก็จะดันให้กระแสน้ำอุ่นเข้าถึงน่านน้ำของประเทศอินโดนีเซียมากขึ้นตามไปด้วย ทำให้พื้นที่เขตร้อนในมหาสมุทรแปซิฟิกเผชิญกับสภาพอากาศแบบลานีญาที่รุนแรง อย่างที่ไม่เคยพบเจอมาก่อน
ส่วนหย่อมความกดอากาศต่ำเหนือทวีปแอนตาร์กติกาทางตะวันตก ก็จะได้รับอิทธิพลจากปรากฏการณ์นี้เช่นกัน โดยกระแสลมที่เปลี่ยนแปลงในมหาสมุทรแปซิฟิกจะทำให้มันขยายตัว และเร่งให้แผ่นน้ำแข็งรวมทั้งหิ้งน้ำแข็งละลายเร็วขึ้น
การที่กระแสน้ำอุ่น AMOC ไหลช้าลงนั้น เป็นผลมาจากภาวะโลกร้อนที่เปลี่ยนแปลงสภาพภูมิอากาศโลก โดยอุณหภูมิที่เพิ่มสูงขึ้นและการละลายของแผ่นน้ำแข็งที่กรีนแลนด์ ทำให้น้ำจืดปริมาณมหาศาลลงสู่มหาสมุทร รบกวนการไหลเวียนของกระแสน้ำที่ขับเคลื่อนด้วยแรงดันเกลือ ส่งผลให้กระแสน้ำอ่อนแรงและไหลช้าลง จนเป็นเหตุให้อุณหภูมิของผิวน้ำและมวลอากาศข้างบนเย็นตัวได้
นอกจากนี้ การที่กระแสน้ำอุ่นซึ่งนำพาแร่ธาตุและสารอาหารจากเขตร้อนไปสู่ซีกโลกเหนือหยุดนิ่ง จะทำให้เกิดหายนะต่อระบบนิเวศและสิ่งมีชีวิตในมหาสมุทรแอตแลนติกอย่างใหญ่หลวงติดตามมาด้วย
",ทีมนักวิทยาศาสตร์จากมหาวิทยาลัยนิวเซาท์เวลส์ของออสเตรเลีย ระบุในวารสาร Nature Climate Change ว่าภูมิอากาศทั่วโลกรวมทั้งพื้นที่นอกเขตอิทธิพลกระแสน้ำ AMOC ในยุโรปและอเมริกาเหนือ จะพลอยได้รับผลสะเทือนไปด้วยอย่างหลีกเลี่ยงไม่ได้ มีการใช้แบบจำลองคอมพิวเตอร์ของระบบภูมิอากาศโลกในปัจจุบัน มาทำนายสภาพการณ์ที่จะเกิดขึ้นเมื่อกระแสน้ำ AMOC หยุดไหล พบว่าจะมีความร้อนสะสมตัวที่บริเวณใต้เส้นศูนย์สูตรเพิ่มขึ้นอย่างรวดเร็ว ทำให้อากาศแห้งเคลื่อนลงมายังแถบตะวันออกของมหาสมุทรแปซิฟิก อากาศแห้งดังกล่าวจะหนุนให้ลมการค้า (trade winds) พัดรุนแรงขึ้น ทำให้พื้นที่เขตร้อนในมหาสมุทรแปซิฟิกเผชิญกับสภาพอากาศแบบลานีญาที่รุนแรง อย่างที่ไม่เคยพบเจอมาก่อน ส่วนหย่อมความกดอากาศต่ำเหนือทวีปแอนตาร์กติกาทางตะวันตก ก็จะได้รับอิทธิพลจากปรากฏการณ์นี้เช่นกัน โดยกระแสลมที่เปลี่ยนแปลงในมหาสมุทรแปซิฟิกจะทำให้มันขยายตัว และเร่งให้แผ่นน้ำแข็งรวมทั้งหิ้งน้ำแข็งละลายเร็วขึ้น,
"ทีมนักวิทยาศาสตร์จากสถาบันมักซ์พลังก์เพื่อการศึกษาจุลชีววิทยาทางทะเล (MPIMM) ของเยอรมนี ค้นพบแหล่งกักเก็บน้ำตาลซูโครสปริมาณมหาศาลนับล้านตันใต้พื้นมหาสมุทร โดยน้ำตาลเหล่านี้คือผลผลิตจากการสังเคราะห์ด้วยแสงของหญ้าทะเล
รายงานวิจัยข้างต้นซึ่งตีพิมพ์ในวารสาร Nature Ecology & Evolution ระบุว่ากระบวนการสังเคราะห์ด้วยแสงที่มีประสิทธิภาพดียิ่งของทุ่งหญ้าทะเลทั่วโลก โดยเฉพาะอย่างยิ่งในภูมิภาคที่มีแสงอาทิตย์เจิดจ้าเช่นทะเลเมดิเตอร์เรเนียน ทำให้คาร์บอนในบรรยากาศถูกดึงมากักเก็บไว้ใต้ทะเลในรูปของน้ำตาลซูโครสจำนวนมาก
กระบวนการสังเคราะห์ด้วยแสง (photosynthesis) เป็นกระบวนการสร้างอาหารของพืชสีเขียว โดยมีสารคลอโรฟิลล์ทำหน้าที่ใช้พลังงานจากแสงอาทิตย์ เปลี่ยนวัตถุดิบคือน้ำและก๊าซคาร์บอนไดออกไซด์ ให้กลายเป็นน้ำตาลและก๊าซออกซิเจน ซึ่งกระบวนการนี้ช่วยให้หญ้าทะเลดูดซับคาร์บอนและจมมันลงก้นมหาสมุทรในปริมาณมหาศาล นับว่าเป็นผลดีต่อการชะลอภาวะโลกร้อนและการเปลี่ยนแปลงของสภาพภูมิอากาศอย่างมาก
ตามปกติแล้วหญ้าทะเลจะปล่อยน้ำตาลที่ผลิตได้ล้นเกินออกทางราก จนซึมลงสู่ใต้พื้นมหาสมุทรทั่วโลกถึง 1.3 ล้านตัน คิดเป็นปริมาณเทียบเท่ากับน้ำตาลที่ใส่ในน้ำอัดลม 32,000 ล้านกระป๋อง ทำให้พื้นมหาสมุทรบริเวณที่มีทุ่งหญ้าทะเลขึ้นอยู่อิ่มด้วยน้ำตาล ซึ่งตรวจวัดได้ว่าเข้มข้นกว่าที่อื่นถึง 80%
นอกจากจะผลิตน้ำตาลซูโครสแล้ว หญ้าทะเลยังหลั่งสารจำพวกฟีนอล (Phenol) หรือกรดฟีนอลิกที่พบในกาแฟ ไวน์แดง และผลไม้บางชนิดออกมาด้วย โดยสารนี้จะช่วยยับยั้งการเจริญเติบโตของจุลินทรีย์ที่จะมากินน้ำตาลซูโครสเป็นอาหารได้
ทีมผู้วิจัยบอกว่า การเปลี่ยนคาร์บอนไดออกไซด์เป็นน้ำตาลได้อย่างมีประสิทธิภาพ ทำให้ทุ่งหญ้าทะเลดูดซับกักเก็บคาร์บอนได้มากกว่าป่าไม้บนบกที่มีขนาดเท่ากันถึง 2 เท่า ทั้งยังดูดซับคาร์บอนได้รวดเร็วกว่า 35 เท่าอีกด้วย
ดร. แม็กกี โซกิน หนึ่งในทีมผู้วิจัยบอกว่า ""ทุ่งหญ้าทะเลมีความสำคัญต่อสิ่งแวดล้อมโลกมากมายเกินคาด แต่เราแทบไม่รู้อะไรเกี่ยวกับมันเลยเมื่อเทียบกับป่าไม้บนบก เราหวังว่าการค้นพบครั้งนี้จะช่วยให้โลกตระหนักถึงความสำคัญของการอนุรักษ์ทุ่งหญ้าทะเล ซึ่งเป็นหนึ่งในระบบนิเวศที่ถูกคุกคามทำลายมากที่สุดเช่นกัน""
",ทีมนักวิทยาศาสตร์จากสถาบันมักซ์พลังก์รายงานในวารสาร Nature Ecology & Evolution ระบุว่ากระบวนการสังเคราะห์ด้วยแสงที่มีประสิทธิภาพดียิ่งของทุ่งหญ้าทะเลทั่วโลก ทำให้คาร์บอนในบรรยากาศถูกดึงมากักเก็บไว้ใต้ทะเลในรูปของน้ำตาลซูโครสจำนวนมาก กระบวนการสังเคราะห์ด้วยแสง (photosynthesis) เป็นกระบวนการสร้างอาหารของพืชสีเขียว โดยมีสารคลอโรฟิลล์ทำหน้าที่ใช้พลังงานจากแสงอาทิตย์ เปลี่ยนวัตถุดิบคือน้ำและก๊าซคาร์บอนไดออกไซด์ ให้กลายเป็นน้ำตาลและก๊าซออกซิเจน ซึ่งกระบวนการนี้ช่วยให้หญ้าทะเลดูดซับคาร์บอนและจมมันลงก้นมหาสมุทรในปริมาณมหาศาล นับว่าเป็นผลดีต่อการชะลอภาวะโลกร้อนและการเปลี่ยนแปลงของสภาพภูมิอากาศอย่างมาก ทำให้ทุ่งหญ้าทะเลดูดซับกักเก็บคาร์บอนได้มากกว่าป่าไม้บนบกที่มีขนาดเท่ากันถึง 2 เท่า ทั้งยังดูดซับคาร์บอนได้รวดเร็วกว่า 35 เท่าอีกด้วย,
"การเปลี่ยนแปลงสภาพภูมิอากาศทำให้วัฏจักรของน้ำ (water cycle) ระดับโลก ซึ่งเป็นกระบวนการที่น้ำระเหยกลายเป็นไอในชั้นบรรยากาศและควบแน่นตกลงมาเป็นฝน เริ่มหมุนเวียนไปจนครบรอบอย่างรวดเร็วและรุนแรงขึ้นเรื่อย ๆ ส่งผลให้พื้นที่ประสบภัยแล้งจะขาดแคลนน้ำยิ่งขึ้น ส่วนเขตมรสุมพายุฝนจะรุนแรงกว่าเก่าและเกิดอุทกภัยหนักขึ้น
ผลการศึกษาข้างต้นเป็นการวิเคราะห์ข้อมูลล่าสุดจากดาวเทียม โดยทีมนักวิจัยจากสถาบันวิทยาศาสตร์ทางทะเลหลายแห่งของสเปน ซึ่งตีพิมพ์รายงานดังกล่าวลงในวารสาร Scientific Reports
ผลการศึกษาพบว่า การวัดค่าความเค็มหรือความเข้มข้นของแร่ธาตุ (salinity) ที่ผิวน้ำทะเล โดยใช้อุปกรณ์อิเล็กทรอนิกส์ที่ติดอยู่กับทุ่นลอยน้ำในมหาสมุทรนั้น มีความคลาดเคลื่อนโดยต่ำกว่าค่าความเค็มที่แท้จริงอย่างมาก ซึ่งปัจจุบันเราตรวจวัดค่าดังกล่าวได้แม่นยำขึ้น ด้วยการสำรวจอุณหภูมิและการระเหยของน้ำทางดาวเทียม
ทีมผู้วิจัยระบุว่า ค่าความเค็มของผิวน้ำทะเลที่เปลี่ยนแปลงไปโดยเพิ่มสูงขึ้นอย่างผิดปกตินั้น ชี้ถึงการที่ภาวะโลกร้อนทำให้บริเวณที่น้ำทะเลมีอุณหภูมิสูง เกิดการระเหยกลายเป็นไอของผิวน้ำด้านบนมากขึ้นและรวดเร็วขึ้น เพิ่มความชื้นในชั้นบรรยากาศ ซึ่งจะรวมตัวกันเป็นพายุฝนในเขตใกล้เส้นศูนย์สูตรและขั้วโลกทั้งสองมากขึ้น
วัฏจักรของน้ำที่แปรปรวนดังกล่าว เป็นสาเหตุของการเปลี่ยนแปลงสภาพภูมิอากาศในรูปแบบที่เรียกได้ว่า ""พื้นที่ชุ่มชื้นจะเปียกมากขึ้น พื้นที่แห้งก็จะแล้งยิ่งขึ้น""
แหล่งน้ำในส่วนต่าง ๆ ของโลกก็จะได้รับผลกระทบเช่นกัน โดยน้ำในแหล่งน้ำจืดจะมีแร่ธาตุเจือจางและมีรสจืดกว่าเดิมเพราะปริมาณน้ำฝนที่เพิ่มขึ้น ส่วนน้ำทะเลนั้นจะยิ่งมีความเข้มข้นของแร่ธาตุสูง และมีรสเค็มมากขึ้นเรื่อย ๆ เนื่องจากน้ำระเหยกลายเป็นไอในอัตราที่สูงขึ้น แต่ไม่ตกกลับลงมาเป็นฝนในที่เดิมซึ่งมีอุณหภูมิสูง
ดร. เอสเตรลลา ออลเมโด หนึ่งในทีมผู้วิจัยจากสถาบันวิทยาศาสตร์ทางทะเลแห่งนครบาร์เซโลนา กล่าวแสดงความกังวลถึงสภาพการณ์ข้างต้นว่า ""การที่มีปริมาณไอน้ำในชั้นบรรยากาศมากขึ้น และมีไอน้ำหมุนเวียนในวัฏจักรน้ำเพิ่มขึ้นนั้น จะทำให้มีฝนตกชุกในแถบขั้วโลกเหนือและขั้วโลกใต้ หิมะและแผ่นน้ำแข็งที่เหลืออยู่จะละลายไปอย่างรวดเร็ว เพราะมีฝนตกลงมาแทนที่จะเป็นหิมะเหมือนแต่ก่อน""
ข้อมูลจากดาวเทียมล่าสุดนี้ สอดคล้องกับการทำนายด้วยแบบจำลองภูมิอากาศโลก ซึ่งเคยคาดการณ์ไว้ก่อนหน้านี้ว่า ในทุก 1 องศาเซลเซียสที่โลกร้อนขึ้น จะส่งผลให้วัฏจักรของน้ำหมุนเวียนอย่างรวดเร็วและรุนแรงขึ้นราว 7% ซึ่งหมายถึงว่าพื้นที่ชุ่มชื้นจะเผชิญพายุฝนหนักกว่าเก่า 7% โดยเฉลี่ย และพื้นที่แห้งแล้งจะยิ่งเผชิญสภาพอากาศที่แห้งผากกว่าเดิม 7% โดยเฉลี่ยนั่นเอง
","ทีมนักวิจัยจากสถาบันวิทยาศาสตร์ทางทะเลหลายแห่งของสเปน รายงานในวารสาร Scientific Reports ผลการศึกษาพบว่า การวัดค่าความเค็มหรือความเข้มข้นของแร่ธาตุ (salinity) ที่ผิวน้ำทะเล โดยใช้อุปกรณ์อิเล็กทรอนิกส์ที่ติดอยู่กับทุ่นลอยน้ำในมหาสมุทรนั้น มีความคลาดเคลื่อนโดยต่ำกว่าค่าความเค็มที่แท้จริงปัจจุบันเราตรวจวัดค่าดังกล่าวได้แม่นยำขึ้น ด้วยการสำรวจอุณหภูมิและการระเหยของน้ำทางดาวเทียม ระบุว่า ค่าความเค็มของผิวน้ำทะเลที่เปลี่ยนแปลงไปโดยเพิ่มสูงขึ้นอย่างผิดปกตินั้น ชี้ถึงการที่ภาวะโลกร้อนทำให้บริเวณที่น้ำทะเลมีอุณหภูมิสูง เกิดการระเหยกลายเป็นไอของผิวน้ำด้านบนมากขึ้นและรวดเร็วขึ้น เพิ่มความชื้นในชั้นบรรยากาศ วัฏจักรของน้ำที่แปรปรวนเป็นสาเหตุของการเปลี่ยนแปลงสภาพภูมิอากาศในรูปแบบที่เรียกได้ว่า ""พื้นที่ชุ่มชื้นจะเปียกมากขึ้น พื้นที่แห้งก็จะแล้งยิ่งขึ้น"" ข้อมูลจากดาวเทียมล่าสุด สอดคล้องกับการทำนายด้วยแบบจำลองภูมิอากาศโลก ส่งผลให้วัฏจักรของน้ำหมุนเวียนอย่างรวดเร็วและรุนแรงขึ้นราว 7% ซึ่งหมายถึงว่าพื้นที่ชุ่มชื้นจะเผชิญพายุฝนหนักกว่าเก่า 7% โดยเฉลี่ย และพื้นที่แห้งแล้งจะยิ่งเผชิญสภาพอากาศที่แห้งผากกว่าเดิม 7% โดยเฉลี่ยนั่นเอง",
"หุ่นยนต์จำนวนมากเคลื่อนที่ไปอย่างแผ่วเบาทั่วบริเวณโรงงานของโอลา อิเล็กทริก โมบิลิที (Ola Electric Mobility) บริษัทผลิตสกูตเตอร์ไฟฟ้าขนาดใหญ่ ในรัฐทมิฬนาฑู ทางใต้ของอินเดีย
บริษัทสตาร์ตอัปแห่งนี้ได้รับการสนับสนุนเงินทุนจากซอฟต์แบงก์ (Softbank) บริษัทโทรคมนาคมยักษ์ใหญ่ของญี่ปุ่น เมื่อผลิตได้เต็มกำลังแล้ว บริษัทหวังว่า โรงงานแห่งนี้จะผลิตสกูตเตอร์ไฟฟ้าได้มากกว่าโรงงานอื่นใดในโลก
ในส่วนของงานการประกอบ ใช้หุ่นยนต์ทำงานเป็นส่วนใหญ่ ซึ่งสามารถขนส่งชิ้นส่วนต่าง ๆ ของสกูตเตอร์และเชื่อมพวกมันเข้าด้วยกันได้อย่างรวดเร็ว
บางที สิ่งที่น่าทึ่งเกี่ยวกับโรงงานแห่งนี้ ไม่ใช่ขนาดที่ใหญ่โตมโหฬารที่มีเนื้อที่กว่า 500 เอเคอร์ (ประมาณ 1,265 ไร่) แต่คือแรงงาน
พนักงานส่วนใหญ่คือผู้หญิง โดยปัจจุบันมีอยู่ราว 1,700-1,800 คน มีทั้งผู้จัดการกะทำงาน ผู้ทดสอบการขับขี่ ช่างเทคนิค และเจ้าหน้าที่ฝึกอบรม หลายคนมาทำงานที่นี่เป็นงานแรก
อย่างไรก็ตาม การผลิตไม่ได้เป็นไปอย่างราบรื่นตลอด
โอลา อิเล็กทริก เปิดตัวแบบจำลองรุ่นแรกรุ่น S1 และรุ่น S1 Pro ซึ่งใช้พลังงานจากแบตเตอรี่ที่ชาร์จไฟได้ ในเดือน ส.ค. 2021 โดยได้รับคำสั่งซื้อ 100,000 คัน ภายในเวลา 24 ชั่วโมง
แต่หลังจากมีการส่งมอบครั้งแรกในเดือน ธ.ค. ที่ผ่านมา ลูกค้าบางส่วนต่างวิจารณ์ผ่านทางโซเซียลมีเดียถึงปัญหาด้านเทคนิคหลายอย่าง และก่อนหน้านี้ในสัปดาห์นี้ ทางบริษัทจำเป็นต้องเรียกคืนสกูตเตอร์ 1,441 คันในกลุ่มที่ผลิตพร้อมกันบางกลุ่ม
การเรียกคืนนี้ เกิดขึ้นหลังจากเกิดเหตุที่เป็นข่าวใหญ่เมื่อ 26 มี.ค. ในเมืองปูเนว่า เกิดไฟลุกไหม้สกูตเตอร์คันใหม่ของลูกค้าคนหนึ่งขึ้น หลังจากจอดทิ้งไว้
แถลงการณ์ของบริษัทเมื่อ 24 เม.ย. ระบุว่า การตรวจสอบเบื้องต้นพบว่า ""เหตุจากความร้อนนี้ น่าจะเป็นกรณีเฉพาะ"" แต่ทางบริษัทจะมีการตรวจสอบวินิจฉัยในสกูตเตอร์ทุกคันที่ถูกเรียกคืนในกลุ่มผลิตนั้น""
""วิศวกรซ่อมบำรุงของเราจะตรวจสอบสกูตเตอร์เหล่านี้ และจะต้องมีการวินิจฉัยอย่างละเอียดทั้งระบบแบตเตอรี ระบบความร้อน และระบบความปลอดภัยด้วย"" ภวิศ อัครวาล ประธานเจ้าหน้าที่บริหารและผู้ร่วมก่อตั้ง โอลา อิเล็กทริก โมบิลิที ระบุในแถลงการณ์
บีบีซี นิวส์ ได้ติดต่อขอข้อมูลเพิ่มเติมในเรื่องนี้ แต่ทางบริษัทปฏิเสธที่จะแสดงความเห็น

ไม่ใช่แค่โอลา ยังมีรายงานด้วยว่า เกิดไฟลุกไหม้สกูตเตอร์ไฟฟ้ายี่ห้ออื่น ๆ อีก 3 คันด้วย ซึ่งผลิตโดยบริษัทสตาร์ตอัปของอินเดียได้แก่ โอกินาวา (Okinawa) และ เพียวร์ อีวี (PURE EV)
การหันมาใช้รถไฟฟ้าของอินเดีย
การเข้ามาของสกูตเตอร์ไฟฟ้าราคาที่จับต้องได้ในอินเดียเมื่อปีที่แล้ว เป็นเรื่องที่น่าตื่นเต้น ทั้งในส่วนของผู้ใช้รถใช้ถนนและรัฐบาล
ไม่ต่างจากชาติอื่น อินเดียกำลังพยายามทำให้ประชากร 1,400 ล้านคนลดการใช้น้ำมันเบนซินและดีเซลลง โดยหันไปใช้ยานพาหนะไฟฟ้าแทน
นอกจากเป้าหมายการปล่อยคาร์บอนเป็นศูนย์ที่ท้าทายแล้ว อินเดียก็กำลังรับมือกับปัญหาเงินเฟ้อที่เพิ่มสูงขึ้นเหมือนกับประเทศข้างเคียงอื่น ๆ
พาร์ท ชารัน ผู้สื่อข่าวยานยนต์ที่เคยทดสอบขับขี่รถของบริษัทโอลา อิเล็กทริก โมบิลิที ระบุว่า ทางบริษัทประสบความสำเร็จในการวางตัวเองให้เป็น ""เทสลาแห่งรถสองล้อ""
ต่อมาในเดือน มี.ค. จากส่วนหนึ่งของยุทธศาสตร์ลดต้นทุนการนำเข้าน้ำมันของอินเดีย รัฐบาลได้ประกาศว่า จะสนับสนุนให้ทางบริษัทนี้ผลิตแบตเตอรียานยนต์ไฟฟ้าที่สามารถกักเก็บไฟฟ้าได้ถึง 20 กิกะวัตต์ชั่วโมง
อย่างไรก็ตาม ผู้มีส่วนร่วมในตลาดกังวลว่า ปัญหาบางส่วนที่ผู้ผลิตยานยนต์ไฟฟ้าของอินเดียกำลังเผชิญมีความเกี่ยวข้องโดยตรงกับการขาดการวิจัยตลาดภายในประเทศและกฎเกณฑ์ที่ไม่เข้มงวด
""เราพึ่งพาเทคโนโลยีที่ผลิตและเพื่อใช้งานในประเทศอื่นมายาวนาน และไม่เคยสงสัยถึงความสามารถในการนำมาใช้งานกับสภาพแวดล้อมในอินเดีย อินเดียมีลักษณะเฉพาะของตัวเอง ทั้งในแง่ของสิ่งแวดล้อมและการใช้งาน"" อักเชย์ ซิงฮาล ผู้ก่อตั้งล็อก9 แมตทีเรียลส์ (Log9 Materials) ซึ่งผลิตแบตเตอรีเร่งชาร์จไฟสำหรับรถสองล้อ กล่าว
เขาเน้นย้ำว่า สภาพอากาศที่รุนแรงรวมถึงคลื่นความร้อนและน้ำท่วม ประกอบกับถนนที่ขาดการบำรุงรักษาในบางพื้นที่ของประเทศ ทำให้อินเดียเป็นตลาดที่ท้าทายสำหรับผู้ผลิตรถยนต์
นายซิงฮาล คิดว่า การไม่มีกฎเกณฑ์ที่เคร่งครัดทำให้ผู้ผลิตสามารถเร่งผลิตสินค้าออกสู่ตลาดได้โดยไม่มีการทดสอบและการควบคุมคุณภาพอย่างเพียงพอ
สมาพันธ์สมาคมผู้ค้ายานยนต์ (Federation of Automobile Dealers Associations--FADA) กำลังเรียกร้องให้มีการใช้กฎเกณฑ์ที่เข้มงวดมากขึ้นในตลาดรถสองล้อไฟฟ้าที่กำลังขยายตัวอย่างรวดเร็ว
แต่ซูเดนดู ซินฮา ที่ปรึกษาของ NITI Aayog หน่วยงานวิจัยนโยบายสาธารณะของรัฐบาล ระบุว่า ""การสรุปว่า เราไม่ได้เข้มงวดเป็นเรื่องที่ผิดอย่างสิ้นเชิง"" เขาชี้ว่า มีการขายสกูตเตอร์ในอินเดียแล้วเกือบ 37,000 คัน แต่มีเพียงจำนวนไม่มากที่เกิดปัญหาด้านเทคนิคต่าง ๆ ขึ้น

""เราไม่อาจโทษอุตสาหกรรมทั้งหมดได้ หรือโทษว่า เป็นเพราะแบตเตอรีของยานยนต์ไฟฟ้า อาจจะเหตุผลหลายอย่าง ดังนั้น จนกว่าจะมีการสอบสวนแล้วเสร็จ...ควรจะมีการแสดงความเห็นอย่างเหมาะสม ความกังวลหลักของเราคือ ความปลอดภัย"" เขากล่าวเพิ่มเติม
โอลา อิเล็กทริก โมบิลิที เน้นย้ำว่า สกูตเตอร์ของทางบริษัทได้รับการทดสอบอย่างทรหดที่ห้องปฏิบัติการที่ได้รับการรับรอง 15 แห่ง โดยมีการทดสอบยานยนต์นี้ในแต่ละด้านคิดเป็นระยะทาง ""มากกว่า 1 ล้านกิโลเมตรในสภาพพื้นที่แตกต่างกัน""
อย่างไรก็ตาม ไม่ใช่เรื่องง่ายที่จะฟื้นความเชื่อมั่นของลูกค้าอย่าง กฤษณะ ไจส์วาล ซึ่งตกใจจากการที่สกูตเตอร์ของเขาติดไฟ ""ภายใน 15 นาที สกูตเตอร์ก็กลายเป็นเถ้าถ่าน"" เขากล่าวกับบีบีซีในการสัมภาษณ์ทางโทรศัพท์
เราได้สูญเสียความเชื่อมั่นในโอลาไปแล้ว เพื่อน ๆ ของผมเคยอยากซื้อ แต่ตอนนี้ตัดสินใจแล้วว่า จะไม่ซื้อ"" เขากล่าว
","โอลา อิเล็กทริก โมบิลิที (Ola Electric Mobility) บริษัทผลิตสกูตเตอร์ไฟฟ้าขนาดใหญ่ ในส่วนของงานการประกอบ ใช้หุ่นยนต์ทำงานเป็นส่วนใหญ่ ซึ่งสามารถขนส่งชิ้นส่วนต่าง ๆ และเชื่อมเข้าด้วยกันได้อย่างรวดเร็ว
อย่างไรก็ตาม การผลิตไม่ได้เป็นไปอย่างราบรื่นตลอด แบบจำลองรุ่นแรกรุ่น S1 และรุ่น S1 Pro เกิดไฟลุกไหม้หลังจากจอดทิ้งไว้ การตรวจสอบเบื้องต้นพบว่า ""เหตุจากความร้อนนี้ น่าจะเป็นกรณีเฉพาะ"" แต่ทางบริษัทจะมีการตรวจสอบวินิจฉัยในสกูตเตอร์ทุกคันที่ถูกเรียกคืนในกลุ่มผลิตนั้น"" ไม่ใช่แค่โอลา ยังเกิดไฟลุกไหม้สกูตเตอร์ไฟฟ้ายี่ห้ออื่น ๆ อีก 3 คันด้วย ซึ่งผลิตโดยบริษัทสตาร์ตอัปของอินเดียได้แก่ โอกินาวา (Okinawa) และ เพียวร์ อีวี (PURE EV) การหันมาใช้รถไฟฟ้าของอินเดีย สภาพอากาศที่รุนแรงรวมถึงคลื่นความร้อนและน้ำท่วม ประกอบกับถนนที่ขาดการบำรุงรักษาในบางพื้นที่ของประเทศ ทำให้อินเดียเป็นตลาดที่ท้าทายสำหรับผู้ผลิตรถยนต์ สมาพันธ์สมาคมผู้ค้ายานยนต์ (Federation of Automobile Dealers Associations--FADA) กำลังเรียกร้องให้มีการใช้กฎเกณฑ์ที่เข้มงวดมากขึ้นในตลาดรถสองล้อไฟฟ้าที่กำลังขยายตัวอย่างรวดเร็ว
",
"ก๊าซฮีเลียม-3 ซึ่งเป็นไอโซโทปที่หาได้ยากมากที่สุดชนิดหนึ่ง กำลังเกิดการรั่วไหลออกจากแก่นโลก (Earth's core) ที่เป็นโลหะ โดยนักวิทยาศาสตร์พบว่าก๊าซฮีเลียมชนิดนี้มีอายุเก่าแก่นับหมื่นล้านปี ซึ่งเกือบเท่ากับกำเนิดจักรวาลของเรา
การที่ก๊าซฮีเลียม-3 ซึ่งถูกสร้างขึ้นภายหลังเหตุการณ์บิ๊กแบงไม่นานนัก มักสะสมตัวอย่างหนาแน่นอยู่ในเนบิวลาที่ให้กำเนิดระบบสุริยะหรือโซลาร์เนบิวลา (solar nebula) ทั้งยังมีอยู่ภายในแก่นโลกในปริมาณสูงเกินคาด ทำให้สามารถบ่งชี้ได้ว่า โลกถือกำเนิดขึ้นในใจกลางของเนบิวลาชนิดดังกล่าวซึ่งยังอยู่ในช่วงอายุที่ทรงพลัง ไม่ใช่ที่ขอบนอกหรือภายในเนบิวลาที่ใกล้เสื่อมสลาย ซึ่งจะมีก๊าซฮีเลียม-3 อยู่น้อยกว่า
รายงานวิจัยข้างต้นได้รับการตีพิมพ์เผยแพร่ในวารสาร Geochemistry, Geophysics, Geosystems เมื่อวันที่ 28 มี.ค. ที่ผ่านมา โดยทีมนักธรณีฟิสิกส์จากมหาวิทยาลัยนิวเม็กซิโกของสหรัฐฯ ได้สร้างแบบจำลองคอมพิวเตอร์เพื่อประมาณการว่าก๊าซฮีเลียม-3 ในแก่นโลกนั้นมีปริมาณเท่าใดแน่ หลังพบว่าเกิดการรั่วไหลของก๊าซดังกล่าวจากแนวสันเขากลางมหาสมุทร (mid-ocean ridge) ราว 2 กิโลกรัมต่อปี
ดร. ปีเตอร์ ออลซัน ผู้นำทีมวิจัยระบุว่า ก๊าซฮีเลียม-3 ที่รั่วไหลจากแก่นโลกออกสู่ชั้นเนื้อโลกและแนวบรรจบของแผ่นเปลือกโลกก้นมหาสมุทรนั้น มีอยู่น้อยมากในแต่ละปี โดยมันสามารถทำให้ลูกโป่งพองตัวขึ้นจนมีขนาดเท่ากับโต๊ะทำงานตัวหนึ่งเท่านั้น นอกจากนี้ก๊าซฮีเลียม-3 ยังเป็นไอโซโทปของฮีเลียมที่มีอยู่น้อยที่สุด คิดเป็นเพียง 0.0001% ของก๊าซฮีเลียมทั้งหมดบนโลก
อย่างไรก็ตาม เมื่อได้นำข้อมูลดังกล่าวมาเปรียบเทียบและคำนวณกับข้อมูลจากการสร้างแบบจำลองคอมพิวเตอร์ ซึ่งจำลองสภาพของแก่นโลกขณะที่เพิ่งถือกำเนิดขึ้น กับตอนที่โลกถูกดาวเคราะห์โบราณพุ่งชนจนสูญเสียมวลและให้กำเนิดดวงจันทร์ ทำให้ประมาณการได้ว่าปริมาณของก๊าซฮีเลียม-3 ที่ยังหลงเหลืออยู่ในแก่นโลก หลังจากเผชิญสองเหตุการณ์ข้างต้น น่าจะยังมีอยู่มากราว 10,000 ล้านกิโลกรัม - 900,000 ล้านกิโลกรัม เลยทีเดียว
ปริมาณของก๊าซฮีเลียม-3 ในแก่นโลกที่มากมายมหาศาลเกินคาด อาจเป็นสิ่งบ่งชี้ได้ว่า โลกถือกำเนิดขึ้นในสภาพแวดล้อมที่มีก๊าซชนิดดังกล่าวหนาแน่นเป็นพิเศษ เช่นในโซลาร์เนบิวลาที่ยังมีพลังก่อกำเนิดดาวฤกษ์และระบบสุริยะอยู่อย่างสูง
แต่ถึงกระนั้นก็ตาม การประมาณการด้วยวิธีคำนวณจากแบบจำลองคอมพิวเตอร์นั้น ยังไม่สามารถใช้เป็นข้อสรุปที่แน่นอนร้อยเปอร์เซ็นต์ได้ ทีมผู้วิจัยจึงเสนอจะทำการศึกษาต่อไปเพื่อทดสอบความถูกต้องของการคำนวณครั้งนี้ เช่นอาจตรวจสอบปริมาณของธาตุอื่นในแก่นโลกเพื่อเทียบเคียง อย่างเช่นไฮโดรเจนซึ่งมีที่มาจากภายในเนบิวลาและมีการรั่วไหลออกจากแก่นโลกเช่นเดียวกันด้วย
","รายงานในวารสาร Geochemistry, Geophysics, Geosystems โดยทีมนักธรณีฟิสิกส์ ได้สร้างแบบจำลองคอมพิวเตอร์เพื่อประมาณการว่าก๊าซฮีเลียม-3 ในแก่นโลกนั้นมีปริมาณเท่าใดแน่ หลังพบว่าเกิดการรั่วไหลของก๊าซดังกล่าวจากแนวสันเขากลางมหาสมุทร (mid-ocean ridge) ราว 2 กิโลกรัมต่อปี ดร. ปีเตอร์ ออลซันนำข้อมูลมาเปรียบเทียบและคำนวณกับข้อมูลจากการสร้างแบบจำลองคอมพิวเตอร์ ซึ่งจำลองสภาพของแก่นโลกขณะที่เพิ่งถือกำเนิดขึ้น กับตอนที่โลกถูกดาวเคราะห์โบราณพุ่งชนจนสูญเสียมวลและให้กำเนิดดวงจันทร์ ทำให้ประมาณการได้ว่าปริมาณของก๊าซฮีเลียม-3 ที่ยังหลงเหลืออยู่ในแก่นโลก หลังจากเผชิญสองเหตุการณ์ข้างต้น น่าจะยังมีอยู่มากราว 10,000 ล้านกิโลกรัม - 900,000 ล้านกิโลกรัมแต่การประมาณการด้วยแบบจำลองคอมพิวเตอร์ ยังไม่สามารถใช้เป็นข้อสรุปที่แน่นอนร้อยเปอร์เซ็นต์ได้",
"นักวิชาการด้านสิ่งแวดล้อมเรียกร้องให้กรมเจ้าท่าเพิกถอนใบอนุญาตขนถ่ายน้ำมันในทะเลของ บ.สตาร์ ปิโตรเลียม รีไฟนิ่ง จำกัด หลังเกิดเหตุน้ำมันรั่วบริเวณทุ่นผูกเรือน้ำลึกในทะเลมาบตาพุด จ.ระยอง เป็นครั้งที่ 2 เมื่อวานนี้ (10 ก.พ.) เป็นเหตุให้มีคราบน้ำมันกระจายเป็นวงกว้าง
บ.สตาร์ปิโตรเลียมฯ เปิดเผยวานนี้ว่า เกิดเหตุน้ำมันรั่วไหลบริเวณทุ่นผูกเรือน้ำลึกแบบทุ่นเดี่ยวกลางทะเลหรือจุดขนถ่ายน้ำมันในทะเล ระหว่างเตรียมการเคลื่อนย้ายท่อใต้ทะเลในจุดที่เคยเกิดน้ำมันรั่วครั้งแรกเมื่อวันที่ 25 ม.ค. เพื่อนำขึ้นมาตรวจสอบ ทำให้มีฟิล์มน้ำมันประมาณ 5,000 ลิตรปนเปื้อนอยู่ในทะเล
บริษัทฯ ระบุว่าเหตุการณ์นี้เกิดขึ้นเมื่อเวลา 9.20 น. หลังเกิดเหตุ บริษัทฯ ได้หยุดการทำงานบริเวณดังกล่าวและระดมทีมควบคุมสถานการณ์ตามแผนรับมือเหตุฉุกเฉิน โดยได้นำทุ่นกักน้ำมัน (boom) กักคราบฟิล์มน้ำมันไว้ และมีการฉีดพ่นน้ำยาขจัดคราบฟิล์มน้ำมัน จนสามารถควบคุมสถานการณ์ไว้ได้ พร้อมทั้งแจ้งหน่วยงานที่เกี่ยวข้องเพื่อช่วยแก้ไขสถานการณ์
ขณะที่กรมทรัพยากรทางทะเลและชายฝั่ง (ทช.) รายงานวันนี้ (11 ก.พ.) ว่าจากการตรวจสอบจุดเกิดเหตุน้ำมั่นรั่วครั้งที่ 2 บริเวณทะเลมาบตาพุด จ.ระยอง พบว่ามีน้ำมันและคราบฟิล์มน้ำมันครอบคลุมพื้นที่ 0.5 ตร.กม. อยู่ห่างจากชายฝั่งหาดแม่รำพึง 7 กม. และห่างจากชายฝั่งเกาะเสม็ด 10 กม.
เวลาประมาณ 14.30 น. ทช. รายงานว่าคราบน้ำมันยังคงอยู่ตำแหน่งเดิม ไม่เคลื่อนตัวไปในทิศทางใดเนื่องจากไม่มีกระแสลมและคลื่น และขณะนี้มีมีเรือเฝ้าระวังประจำการอยู่ทั้งหมด 11 ลำ ได้แก่ เรือทุ่นกันคราบน้ำมัน 6 ลำ และเรือพ่นสารเคมี 5 ลำ นอกจากนี้ยังมีเฮลิคอปเตอร์ของกองทัพเรือบินสนับสนุนการโปรยสารเคมีอีก 1 ลำ
หลังเกิดเหตุจังหวัดระยองได้ประชุมติดตามสถานการณ์ ซึ่งว่าที่ร้อยตรี พิรุณ เหมะรักษ์ รองผู้ว่าราชการจังหวัดระยอง ได้แถลงข่าวว่า การสอบสวนเบื้องต้นพบว่าสาเหตุเกิดจากเจ้าหน้าที่ของบริษัทฯ ได้ยกท่อขนถ่ายน้ำมันดิบบริเวณทุ่นลอยผูกเรือขนถ่ายน้ำมันดิบกลางทะเลในจุดที่เคยเกิดน้ำมันรั่วไหลครั้งที่ผ่านมาเมื่อวันที่ 25 ม.ค.เพื่อนำขึ้นมาตรวจสอบ แต่กลับพบว่ามีน้ำมันค้างอยู่ในท่อ จำนวน 5,000 ลิตร จึงทำให้เกิดการรั่วไหลลงทะเล แต่เป็นน้ำมันที่ไม่หนาแน่นเหมือนครั้งที่ผ่านมา
สำหรับเหตุน้ำมันรั่วลงทะเลครั้งแรกเมื่อวันที่ 25 ม.ค. นั้นขณะนี้ยังอยู่ในขั้นตอนเยียวยาความเสียหาย และยังไม่มีข้อสรุปที่ชัดเจนถึงปริมาณน้ำมันที่รั่วไหลลงทะเล
เสนอกรมเจ้าท่ายกเลิกใบอนุญาตขนถ่ายน้ำมัน
นายสนธิ คชวัฒน์ ผู้ทรงคุณวุฒิด้านสิ่งแวดล้อมและสุขภาพ ชมรมนักวิชาการสิ่งแวดล้อมไทย ซึ่งติดตามเหตุการณ์น้ำมันรั่วอย่างใกล้ชิดมาตั้งแต่เกิดเหตุครั้งแรก กล่าวว่าหลังเหตุการณ์วันที่ 25 ม.ค. กรมเจ้าท่าได้ออกคำสั่งให้ บ.สตาร์ปิโตรเลียมฯ ระงับการใช้ทุ่นและท่อที่เกิดปัญหาจนกว่าจะมีการแก้ไขและตรวจสอบความปลอดภัย แต่กลับมาเกิดเหตุซ้ำจากการที่บริษัททำการถอดอุปกรณ์ของท่อใต้ทะเลมาซ่อมแซม
นายสนธิให้ความเห็นกับบีบีซีไทยว่า การกระทำของบริษัทถือว่าเป็นการฝ่าฝืนคำสั่ง ดังนั้นกรมเจ้าท่าจึงสมควรถอนใบอนุญาตการใช้ทุ่นเทียบเรือขนถ่ายน้ำมันกลางทะเลของบริษัทดังกล่าวเสีย และให้บริษัทดำเนินการขออนุญาตใหม่ตามขั้นตอน ซึ่งจะต้องผ่านกระบวนการการทำรายงานผลกระทบสิ่งแวดล้อม(อีไอเอ) ใหม่ด้วย
""มันซ้ำซาก ควรถอดใบอนุญาต ให้ (บริษัท) ไปทำอีไอเอใหม่ รับฟังความเห็นประชาชนใหม่ตั้งแต่ต้น"" นายสนธิกล่าว
นายสนธิยังเสนออีกด้วยว่า ประเทศไทยควรให้ความสำคัญกับการจัดตั้งกองทุนเพื่อประกันความเสี่ยงด้านสิ่งแวดล้อมและสุขภาพ โดยให้บริษัทเอกชนเป็นผู้รับผิดชอบ เพราะเมื่่อเกิดปัญหาจะได้นำเงินส่วนนี้มาใช้ในการระงับเหตุ ทำความสะอาด กำจัดมลพิษและจ่ายชดเชยผู้ได้รับผลกระทบ ไม่ควรใช้งบประมาณของรัฐในการจัดการ
นอกจากนี้เขายังย้ำว่าเมื่อเกิดเหตุน้ำมันรั่วไหล การใช้สารเคมีขจัดคราบน้ำมันในทะเลต้องใช้อย่างระมัดระวัง เพราะสารเคมีนี้มีผลกระทบต่อทรัพยากรและระบบนิเวศทางทะเล
คพ.ระบุ บริษัทฯ ใช้สารเคมีขจัดคราบน้ำมันโดยไม่ได้แจ้ง
แถลงการณ์ของบริษัทเมื่อวานนี้ระบุว่ามีการใช้สารเคมีขจัดคราบน้ำมัน (dispersant) เพื่อควบคุมสถานการณ์ ทำให้นายอรรถพล เจริญชันษา อธิบดีกรมควบคุมมลพิษ (คพ.) ออกมาวิจารณ์ว่าเป็นวิธีการที่ไม่ถูกต้อง
นายอรรถพลให้สัมภาษณ์ผ่านรายการเจาะลึกทั่วไทย อินไซด์ไทยแลนด์ว่า เมื่อเกิดเหตุน้ำมันรั่วไหล บริษัทได้ดำเนินการใช้สารเคมีดังกล่าวไปก่อน ทั้งที่โดยหลักการแล้วต้องขออนุญาตการใช้สารเคมีอย่างเป็นระบบ กรณีนี้ คพ. มาทราบว่ามีการใช้สารเคมีขจัดน้ำมันเมื่อบริษัททำเรื่องขอใช้สารเคมีดังกล่าวเพิ่มอีก 5,000 ลิตร โดยใช้อากาศยานโปรยสารเคมี ซึ่ง คพ. ไม่อนุญาตให้ใช้ เนื่องจากเป็นวิธีการจัดการที่ไม่ถูกต้องและยังขอใช้ในปริมาณมากคือในอัตรา 1 ต่อ 1 ทั้งที่ตามมาตรฐานความปลอดภัยควรใช้ในอัตรา 1 ต่อ 10
นายอรรถพลชี้ว่าปัญหาการใช้ขั้นตอนการจัดการคราบน้ำมันรั่วไหลที่ไม่เหมาะสมนี้ เกิดขึ้นตั้งแต่เกิดเหตุน้ำมันดิบรั่วในครั้งก่อน
""ตามหลักของการกู้และขจัดคราบน้ำมัน ต้อง (ใช้ทุ่นกักน้ำมัน) ล้อมไว้ให้ได้ แล้วจึงใช้อุปกรณ์ดูดคราบน้ำมันออก เขาต้องทำวิธีนี้ แต่ว่าทำไมไปเลือก (ใช้สารเคมี) เลย"" อธิบดี คพ. ตั้งคำถาม
","กรมทรัพยากรทางทะเลและชายฝั่ง (ทช.) รายงานวันนี้ (11 ก.พ.) จากการตรวจสอบจุดเกิดเหตุน้ำมั่นรั่วครั้งที่ 2 บริเวณทะเลมาบตาพุด จ.ระยอง เบื้องต้นพบว่าสาเหตุเกิดจากเจ้าหน้าที่ของบริษัทฯ ได้ยกท่อขนถ่ายน้ำมันดิบบริเวณทุ่นลอยผูกเรือขนถ่ายน้ำมันดิบกลางทะเลมีน้ำมันค้างอยู่ในท่อ จำนวน 5,000 ลิตร จึงทำให้เกิดการรั่วไหลลงทะเล นายสนธิ คชวัฒน์ ผู้ทรงคุณวุฒิด้านสิ่งแวดล้อมและสุขภาพ กรมเจ้าท่าได้ออกคำสั่งให้ บ.สตาร์ปิโตรเลียมฯ ระงับการใช้ทุ่นและท่อที่เกิดปัญหาจนกว่าจะมีการแก้ไขและตรวจสอบความปลอดภัย แต่กลับมาเกิดเหตุซ้ำจากการที่บริษัททำการถอดอุปกรณ์ของท่อใต้ทะเลมาซ่อมแซม การกระทำของบริษัทถือว่าเป็นการฝ่าฝืนคำสั่ง ดังนั้นกรมเจ้าท่าจึงสมควรถอนใบอนุญาต และให้บริษัทดำเนินการขออนุญาตใหม่ตามขั้นตอน ซึ่งจะต้องผ่านกระบวนการการทำรายงานผลกระทบสิ่งแวดล้อม(อีไอเอ) ใหม่ด้วย คพ.ระบุ บริษัทฯ ใช้สารเคมีขจัดคราบน้ำมันโดยไม่ได้แจ้ง นายอรรถพลชี้ว่าปัญหาการใช้ขั้นตอนการจัดการคราบน้ำมันรั่วไหลที่ไม่เหมาะสมนี้ เกิดขึ้นตั้งแต่เกิดเหตุน้ำมันดิบรั่วในครั้งก่อน",
"สาเหตุที่ทำให้ประเทศญี่ปุ่นเผชิญเหตุแผ่นดินไหวครั้งใหญ่มาโดยตลอด นอกจากเพราะตำแหน่งที่ตั้งจะอยู่ในเขต ""วงแหวนแห่งไฟ"" (Ring of Fire) ของมหาสมุทรแปซิฟิกแล้ว หินอัคนีก้อนมหึมาที่ซ่อนตัวอยู่เบื้องล่างของแผ่นดินญี่ปุ่นทางตอนใต้ ยังอาจเป็นเหมือนกับแม่เหล็กหรือสายล่อฟ้า ดึงดูดให้เกิดแผ่นดินไหวรุนแรงบ่อยครั้งในบริเวณนี้ด้วย
หินดังกล่าวซึ่งถูกค้นพบครั้งแรกเมื่อปี 2006 มีชื่อว่า ""หินอัคนีบาดาลคุมาโนะ"" (Kumano Pluton) เกิดจากการที่หินหนืดหรือแมกมาแทรกตัวขึ้นมาสะสมอยู่ภายในเปลือกโลกด้านบน แล้วเย็นตัวลงกลายเป็นหินอัคนีขนาดใหญ่เท่าภูเขาลูกย่อม ๆ โดยหินเจ้าปัญหาก้อนนี้ฝังอยู่ลึกลงไปใต้ดินที่จังหวัดวากายามะ บริเวณเกือบใต้สุดของเกาะฮอนชู
ล่าสุดทีมนักธรณีฟิสิกส์จากองค์การวิทยาศาสตร์และเทคโนโลยีด้านแผ่นดินโลก-มหาสมุทรแห่งญี่ปุ่น (JAMSTEC) และมหาวิทยาลัยเทกซัสวิทยาเขตออสติน (UT Austin) ของสหรัฐฯ ตีพิมพ์ผลการศึกษาหินอัคนีบาดาลคุมาโนะโดยละเอียดเป็นครั้งแรกลงในวารสาร Nature Geophysics โดยระบุว่าข้อมูลความรู้เกี่ยวกับหินก้อนนี้ จะช่วยให้ทำนายการเกิดแผ่นดินไหวรุนแรงครั้งต่อไปในญี่ปุ่นได้แม่นยำขึ้น
ทีมผู้วิจัยได้วิเคราะห์ข้อมูลคลื่นสั่นสะเทือนจากเหตุแผ่นดินไหวในอดีต ซึ่งฐานข้อมูลรวบรวมไว้ทั้งหมด 20 ปีด้วยกัน โดยการสะท้อนและหักเหของคลื่นแผ่นดินไหวดังกล่าว ทำให้พบบริเวณที่มีความหนาแน่นเป็นพิเศษในชั้นหินของ ""เขตมุดตัวนันไก"" (Nankai Subduction Zone) ซึ่งเขตมุดตัวนั้นเป็นพื้นที่ที่แผ่นธรณีเกิดการชนปะทะ โดยแผ่นหนึ่งมุดตัวลงไปอยู่ด้านล่างของอีกแผ่นหนึ่ง
ผลจากการคำนวณและสร้างแบบจำลองสามมิติจากคอมพิวเตอร์ชี้ว่า น้ำหนักมหาศาลของหินอัคนีบาดาลคุมาโนะ ทำให้แผ่นธรณีหรือแผ่นเปลือกโลกที่อยู่ข้างใต้ถูกกดทับจนโค้งงอเป็นแอ่งกระทะ ทั้งยังทำให้เกิดช่องทางที่น้ำบาดาลสามารถซึมเข้าไปในชั้นเนื้อโลกได้ด้วย
นอกจากนี้ หินอัคนีดังกล่าวยังมีความแข็งและความหนาแน่นสูง ส่งผลให้มันมีบทบาทสำคัญต่อการเคลื่อนไหวเปลี่ยนแปลงของแผ่นธรณีบริเวณตอนใต้ของญี่ปุ่น โดยเฉพาะอย่างยิ่งในเขตมุดตัวที่เปลือกโลกมีความอ่อนไหวต่อโครงสร้างทางธรณีวิทยาอื่น ๆ ในระดับสูงอยู่แล้ว จึงไม่น่าแปลกใจที่เมื่อปี 1944 และ 1946 เคยเกิดแผ่นดินไหวครั้งใหญ่ซึ่งมีขนาดหรือแมกนิจูด 8 ขึ้นไป ในพื้นที่รอบข้างของหินก้อนนี้
ทีมผู้วิจัยยังเตือนว่า อาจมีหินอัคนีบาดาลแบบเดียวกันซ่อนตัวอยู่ในพื้นที่เสี่ยงต่อการเกิดแผ่นดินไหวแห่งอื่น ๆ ของโลก จึงควรที่จะทำการสำรวจอย่างละเอียด เพื่อเตรียมรับมือต่อภัยพิบัติที่อาจเกิดขึ้นได้อย่างทันท่วงที
","ทีมนักธรณีฟิสิกส์จากองค์การวิทยาศาสตร์และเทคโนโลยีด้านแผ่นดินโลก-มหาสมุทรแห่งญี่ปุ่น (JAMSTEC) และมหาวิทยาลัยเทกซัสวิทยาเขตออสติน (UT Austin) ของสหรัฐฯ ตีพิมพ์ผลการศึกษาหินอัคนีบาดาลคุมาโนะในวารสาร Nature Geophysics  ได้วิเคราะห์ข้อมูลคลื่นสั่นสะเทือนจากเหตุแผ่นดินไหวในอดีตทำให้พบบริเวณที่มีความหนาแน่นเป็นพิเศษในชั้นหินของ ""เขตมุดตัวนันไก"" (Nankai Subduction Zone) ผลจากการคำนวณและสร้างแบบจำลองสามมิติจากคอมพิวเตอร์ชี้ว่า น้ำหนักมหาศาลของหินอัคนีบาดาลคุมาโนะ ทำให้แผ่นธรณีหรือแผ่นเปลือกโลกที่อยู่ข้างใต้ถูกกดทับจนโค้งงอเป็นแอ่งกระทะ ทั้งยังทำให้เกิดช่องทางที่น้ำบาดาลสามารถซึมเข้าไปในชั้นเนื้อโลกได้ นอกจากนี้ หินอัคนมีบทบาทสำคัญต่อการเคลื่อนไหวเปลี่ยนแปลงของแผ่นธรณีบริเวณตอนใต้ของญี่ปุ่น เคยเกิดแผ่นดินไหวครั้งใหญ่ในพื้นที่รอบข้างของหินก้อนนี้ ทีมผู้วิจัยยังเตือนว่า อาจมีหินอัคนีบาดาลแบบเดียวกันซ่อนตัวอยู่ในพื้นที่เสี่ยงต่อการเกิดแผ่นดินไหวแห่งอื่น ๆ ของโลก จึงควรที่จะทำการสำรวจอย่างละเอียด เพื่อเตรียมรับมือต่อภัยพิบัติที่อาจเกิดขึ้นได้อย่างทันท่วงที",
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
,,
